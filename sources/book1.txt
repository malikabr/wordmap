
چند شاخه گل ارکيده صورتي مي خرم و آن ها را روي صندلي عقب ماشين مي اندازم . مي روم فرودگاه ته افق ، خورشيد 
روي آسفالت جاده ي کرج جان مي کند. نه سال پيش که مهرداد رفت آمريکا من و او دو سالي بود که در رشته فلسفه ي 
دانشگاه تهران قبول شده بوديم . مهرداد آن قدر با Pen Friend اش نامه نگاري کرد که پاک عاشق اش شد. درس اش 
را نسفه و نيمه رها کرد و رفت آمريکا دنبال اش . مدت ها بود که مهرداد را فراموش کرده بودم . حتي وقتي مادرش زنگ زد 
و گفت بايد بروم فرودگاه استقبالش ، خيلي به مغزم فشار آوردم که جزئيات چهره اش را به خاطر بياورم . از اتوبان به سمت 
جاده ي فرودگاه مي پيچم و بي خودي خاطرات مدرسه در ذهن ام زنده مي شود ميز چوبي اي که من و مهرداد پشت آن 
مي نشستيم پر از شعرهايي بود که او با تيغه ي چاقوي عباس روي آن حک کرده بود، بيش تر، شعرهاي عاشقانه ي حافظ 
بود که هيچ وقت هم معشوق خارجي نداشتند. مهرداد هيچ وقت برا ي معشوق واقعي شعر روي ميز نمي نوشت . عشق هاش 
همه خيالي بودند. اين را فقط من مي دانستم . بچه هاي کلاس خيال مي کردند او خيلي ها را زير سر دارد اما من مي 
دانستم که مهرداد حتي جرات نگاه کردن به يک دختر را هم ندارد، چه برسد به عاشق شدندش . اما اين که در جوليا ز 
دوست دختر آمريکايي اش چه ديده بود که عاشق اش شد، خودم هم درست نمي دانم . 
اين اواخر خودش هم به شعر گفتن افتاده بود. شعرهاش را با التماس مي داد به بابک که انگليسي اش از همه ي ما بهتر بود 
تا برايش ترجمه کند، بعد هم آن ها را براي جوليا پست مي کرد. يک بار که داشت با چاقو چيزي روي روکش چوبي ميز 
حک مي کرد، آقاي کوهي ز معلم رياضي مان ز او را ديد، گچ را به طرف اش پرت کرد و با عصبانيت آمد سراغ اش . 
مهرداد دفترش را روي نوشته گذاشت تا آقاي کوهي نبيند او چه نوشته است . وقتي معلم دفترش را برداشت و با آن به سر و 
صورت مرداد زد و بعد هم با اردنگي او را از کلاس بيرون انداخت همه ي بچه هاي کلاس توانستند نوشته ي حک شده ي 
روي ميز را بخوانند. مهرداد با دست خط بدي نوشته بود. I Love You  
صداي لطيفي از بلندگوهاي سالن انتظار فرودگاه پخش مي شود تا چند لحظه ديگر پرواز 352 بريتيش ايرويز در فرودگاه 
مهرآباد به زمين خواهد نشست مسافرين پرواز 941 به مقصد فرانکفورت جهت گرفتن کارت پرواز به با جه ي شماره ي 

شش مراجعه نمايند. براي آخرين بار از مسافرين پرواز 511 به مقصد آتن تقاضا مي شود جهت سوار شدن به هواپيما به 
خروجي شماره سه مراجعه نمايند. 
چه قدر آدم ! از اين همه شلوغي کلافه شده ام . پارکت پلاستيکي کف سالن انتظار فرودگاه برق مي زند. آدمها که راه مي 
روند انگار مواظب اند ليز نخورند. دخترکي ماسک وحشت ناکي روي صورت اش گذاشته و دنبال مادرش تقريبا مي دود. 
مردي سيگارش را آتش مي زند و مستاصل است که چوب کبريت اش را کجا بيندازد. هواپيمايي مي نشيند. هواپيمايي برمي 
خيزد . ارقام و حروف تابلو مقابل ام با سرعت عجيبي مي چرخند تا روي آنکارا ، تهران ، 759 متوقف مي شوند . با خودم مي 
گويم خداوندي هست ؟ 
صدا دوباره توي سالن فرودگاه مي پيچد تا چند لحظه ي ديگر هواپيماي مسافربري ايران اير از آنکارا در فرودگاه مهرآباد به 
زمين خواهد نشست . جمعيت براي ديدن مسافران به هم فشار مي آورند . گل هاي ارکيده را روي دست بالا گرفته ام تا 
مچاله نشوند. مهرداد را بين مسافران تشخيص مي دهم . کاپشن چرم قهوه اي رنگ و شلوار جين آبي روشن به تن کرده 
است . هنوز هم مثل آن وقت ها لاغر و استخواني است تنها کمي قد کشيده و سبيل مردانه اي هم پشت لب اش سبز شده 
است . از لاي جمعيت که بيرون مي آيد به طرف اش مي روم . 
سلام مهرداد 
چند لحظه طول مي کشد تا از پشت شيشه هاي عينک اش چند سال به عقب برگردد و مرا لاي آن نيمکت هاي درب و 
داغان کلاس به خاطر آورد. خودش را در آغوش ام رها مي کند. از صداي ارام گريه اش که توي گوش ام مي پيچد تعحب 
مي کنم و ارکيده ها را به کمرش فشار مي دهم . مي گويم لوش نشو مرد گنده ! 
همان طور که مهرداد را در آغوش گرفته ام ، از بالاي شانه اش زني را مي بينم که از ته سالن انتظار فرودگاه دست بچه ي 
منگل اش را گرفته و به سمت روزنامه فروشي گوشه سالن مي رود. کله ي بچه به شکل غريبي بزرگ و غير طبيعي است . 
مهرداد مي گويد کاش نبودم . 
من با خودم فکر مي کنم احتمالا خداوندي وجود ندارد. 
مسير فرودگاه تا رستوران برگ را زير باران شديد مي رانم . مي خواهم قبل از اينکه او را به خانه برسانم کمي با او حرف 
بزنم . نمي دانم توي فلوريداي آمريکا چه غلطي کرده يا چه چيزي ديده که حالا مثل بچه ها بغ کرده و توي خودش فرو 
رفته است . 

گوشه خلوتي از سالن رستوران ، يک ميز دو نفره پيدا مي کنيم و همان جا مي نشينيم . تا من سفارش غذا مي دهم مهرداد 
دست و صورت اش را مي شويد و برمي گردد روي صندلي مقابل ام مي نشيند. اواسط دي ماه است و سرما تازه شروع شده 
است . رستوران خلوت است و تنها چند ميز دورتر دختر و پسر جواني کنار پنجره نشسته اند. مهرداد عينک اش را از روي 
چشم هاش برمي دارد و من بعد از نه سال مي توانم تمام چهره اش را ببينم . 
مي گويم دل م ميخواد از جاهاي خوب خوب فلوريدا برام تعريف کني و اول از همه از جوليا. 
لبخند تلخي مي زند و مي گويد چه قدر هوا سرده ! 
پيشخدمت غذاها را مي آورد و روي ميز مي چيند. به دختر و پسري که چند ميز دورتر از ما نشسته اند خيره مي شوم . چشم 
در چشم هاي هم دوخته اند و حتي نمي توانم حدس بزنم که دارند چه چيزي در چشم هاي هم کشف مي کنند. مهرداد چند 
تکه سيب زميني سرخ کرده توي بشقاب اش مي گذارد. من مثل يک گرگ گرسنه ام . 
مي گويم به اندازه کافي اوضاع ام به هم ريخته س . خواهش ميکنم از اين که هست بدترش نکن . نگفتي با جوليا چه 
کردي؟ 
مهرداد مقداري سس روي سيب زميني هاش مي ريزد و دوباره همان لبخند تلخ روي لب هاش مي نشيند اما اين بار به 
حرف مي آيد فکر ميکردم ديوونه ها فقط اين جا پيداشون ميشه اما جوليا به من ثابت کرد که توي فلوريدا هم تا دل ت 
بخواد ديوونه هست . کمي مکث مي کند و بعد ادامه مي دهد خودش هم يکي از اونها بود. 
يعني اون جا هم آدم هايي مثل من و و پيدا ميشه ؟ 
جوليا از من و تو هم ديوونه تر بود. 
با خنده مي گويم از عليرضا هم ديوونه تر بود؟ 
مهرداد لحظه اي فکر مي کند تا شايد عليرضا را به خاطر آورد، بعد يک تکه سيب زميني توي دهان اش مي گذارد و مي 
پرسد راستي از علي چه خبر؟ 
چند ماه بعد از اينکه تو رفتي آمريکا براي چندمين بار رفت جبهه . بعد از قبول قطعنامه از جبهه برگشت و از دانشگاه صنعتي 
امير کبير مهندسي کامپيوتر گرفت . بعدش هم فوق ليسانس مهندسي الکترونيک . 
مي پرسد تو با درس ت چه کار کردي؟ مي گويم من مثل ي بچه ي خوب اول فلسفه خوندم و بعد هم فوق ليسانس جامعه 
شناسي و حالا هم گوش شيطان کر دارم پايان نامه ي دکتري م رو توي رشته ي پژوهش گري اجتماعي مي نويسم . کمي 

آب ليمو توي ليوان آب ام مي ريزم و به زوح جوان که حالا دست هاي هم را تجربه مي کنند نگاهي مي اندازم و مي گويم 
تو با درس و مشق ت چه کار کردي؟ 
از پنجره به بيرون رستوران نگاه مي کند. قطره هاي باران فقط زير نور چراغ برق ديده مي شوند. چنگال اش را گوشه 
بشقاب مي گذارد و مي گويد من تا دو سال ديوونه ي جوليا بودم بعد فيزيک خوندم . گرايش نجوم . حالا هم يک سالي 
هست که فوق ليسانس همون نجوم رو مي خونم . دو سال اول ساعت ها مي نشستم و زل مي زدم به جوليا و او فقط لبخند 
مي زد. بعد با هم ازدواج کرديم . 
چند لحظه ساکت مي شود و بعد زل مي زند به چاقوي روي ميز و مي گويد هميشه توي خودش فرو رفته ميگه دلايل 
زيادي داره که ثابت مي کنه او نبايد وجود داشته باشه و به همين خاطر هميشه از اين که وجود داره شگفت زده است . دنبال 
دلايل موجهي براي بودن ش مي گرد . 
کيف پولي اش را از جيب بزرگ پيراهن اش بيرون مي آورد و عکس جوليا را نشان ام مي دهد. کنار يک سوپر مارکت 
ايستاده و بلوز يقه کيپ سفيدي روي پيراهن اش ايستاده و بلوز يقه کيپ سفيدي روي دامن سورمه اي بلندي پوشيده است . 
موهاش را پشت سرش جمع کرده و گره زده است . 
دختر قشنگيه  
مهرداد شيشه عينک اش را با دستمال کاغذي پاک مي کند و مي گويد هيچ وقت به اين چيزها اهميت نميده . مي خواد 
بدونه بيست و پنج سال پيش ، يعني درست قبل از تولدش کجا بوده . نميدونه چرا بيست و پنج سال قبل ، نه يک سال زودتر 
و نه يک سال ديرتر متولد شده . مي پرسه هزاران ساله که جهان وجود داشته اما او نبوده ، پس چه دليلي باعث شده که او 
ناگهان بيست و پنج سال قبل وجود پيدا کنه و به زندگي پرتاب بشه ؟ آن هم چه زندگي اي؟ پر از رنج و درد و فقر و بيماري 
و اندوه که آخر هم به مرگ منتهي مي شه . جوليا به آفرينش و زندگي و مرگ اشکالات جدي مي گيره و اين ، زندگي رو 
براش تلخ و دشوار مي کنه . 
لرزش خفيفي در دست هام احساس مي کنم . 
مهرداد يقه کاپشن چرمي اش را دور گردن اش حلقه مي زند و مي گويد تو هنوز ازدواج نکرده اي؟ 
به پيشخدمت که حالا براي دختر و پسر جوان دسر مي برد نگه مي کنم و مي گويم نه هنوز نه فعلا گرفتار اين تز لعنتي ام . 

پسر جوان انگار دارد براي دختر مقابل اش داستان هيجان انگيزي را تعريف مي کند . دست هايش را در هوا تکان مي دهد 
و شکلک در مي آورد. دختر ريسه مي رود. 
مهرداد با دستمال لب هاش را پاک مي کند و مي گويد درباره چي هست ؟ 
قرار تحليل ، جامعه شناسانه اي باشه از علت خودکشي دکتر محسن پارسا که دو سال قبل خودش رو از طبقه هشتم يک 
ساختمان بيست و شش طبقه پايين انداخت . سازمان پژوهش هاي اجتماعي پيشاپيش پايان نامه رو خريده . قراره تا سه ماه 
ديگه پايان نامه رو تحويل بدم . يعد هم دنيا را چه ديدي، شايد يک جولياي ايراني براي خودم دست و پا کردم . راستي چرا 
جوليا رو نياوردي؟ با اين وصفي که از او کردي خيلي دل ام مي خواد ببينم ش . 
چهره مهرداد به وضوح درهم مي رود. دست هاش را ستون سرش مي کند و شقيقه هاش را با کف دست ها فشار مي دهد. 
مي گويم حال ت خوبه ؟ 
بي آنکه سرش را بالا بياورد مي گويد دخترم الان چهار سال داره . دو سال پيش مادرش سرطان گرفت و وضع روحي ش باز 
هم بدتر شد. جوليا ميگه بهترين فرض اينه که خدايي در کار نباشه چون فقط در اين صورته که مجبور نيستيم گناه وجود 
بيماري هاي لا علاج رو به گردن او بيندازيم . جوليا ميگه اين منصفانه نيست که انسان در زندگي ش با مانع هايي روبرو 
بشه که نتونه اون ها رو از ميان برداره . 
هنوز سرش را به دست هاش تکيه داده است . 
مي گويم حالا چطوره ؟ 
نگاه اش رد بشقاب خالي وسط ميز گيرکرده است . مي گويد آدم وقتي مي ميره چه چيزي از دست مي ده که آدم هاي زنده 
هنوز اون رو از دست نداده اند؟ فرق يک مرده با يک زنده در چيه ؟ 
اصلا دلم نميخواد چيزي حدس بزنم . 
ادامه مي دهد جوليا تا نزديک ترين حد ممکن ، تا آن جا که انساني مي تونه به مرگ نزديک بشه اما هنوز زنده بمونه ، به 
مرگ نزديک شده . 
خشک ام مي زند و لقمه در دهانم نمي چرخد. از اينکه به طرز احمقانه اي گفت و گو را به اين جا کشانده ام ، از خودم متنفر 
مي شوم . دستپاچه مي گويم خيلي متاسف م . واقعا متاسف م . 
مهرداد مثل يک بچه مي زند زير گريه . 

چند لحظه ساکت مي مانم و بعد مي گويم خودت معناي زندگي رو يهتر از من مي دوني. زندگي يعني همين . نمي خوام 
دلداري ات بدم اما گاهي چيزهايي در زندگي ما اتفاق مي افته که نمي تونيم از وقع شان جلوگيري کنيم . مي فهمي؟ 
نميتونيم ! نتوانستن در اين جور وقت ها تنها توضيحي يه که مي شه داد. 
مهرداد پيشاني اش را لبه ي ميز مي گذارد و سعي مي کند خودش را کنترل بکند. به چند ميز آن طرف تر نگاه مي کنم . 
دختر و پسر رفته اند و پيشخدمت روي ميز خالي آن ها دستمال مي کشد. 
  2
به آپارتمان ام که مي رسم شب از نيمه گذشته است . مهرداد را با همان حال به هم ريخته اش پيش مادرش گذشته ام . هنوز 
در فکر جوليا و حرف هاش هستم . در فکر مهرداد . در فکر دختر چهار ساله ي مهرداد که حتي يادم رفت اسم اش را بپرسم . 
احساس مي کنم بدن ام دارد داغ مي شود. پنجره ها را باز مي کنم و روي تخت خواب ولو مي شوم . بعد آن قدر به دکتر 
محسن پارسا فکر مي کنم تا خواب مي روم . نمي دانم چه ساعتي است که مثل ديوانه ها از خواب مي پرم و مي نشينم . 
گرما از چشم ها و دست و پيشاني ام بيرون مي ريزد و اصلا تمامي ندارد. چيزي، انگار تکه ذغالي يا خرمني يا جنگلي از 
درون گر مي گيرد و پاياني ندارد . کله ام را تا مرز ترکيدن باد مي کند و باد مي کند و ناگهان مي پژمرد. عرق مي کنم ، 
عطش دارم و دوباره درد. انگار کله ام آماس مي کند و فرو مي نشيند. دست ام را به سمت ليوان دراز مي کنم و ليوان دور 
مي شود و دور مي شود تا دل آشوبه اي غريب مرا از درون چنگ مي زند به پشت روي تخت خواب مي افتم و فنرهاي 
تخت خواب مرا پايين مي برد و بالا مي آورد و پايين مي آورد تا مي ايستاند. چه شب نحسي! چرا صبح نمي شود؟ دستما 
خيسي روي پيشاني ام مي چلانم . قطره ها سرازير نشده تبخير مي شوند و تب از پيشاني مي گريزد. لبه ي تخت خواب مي 
نشينم پاها در تشت آب انگار چيزي مثل نسيم از کف پاها تا پشت ابروها مي دود. بعد خنک مي شوم . بعد داغ مي شوم تب 
و لرز نکند مي خواهم بميرم ؟ من که هنوز خودم را به جايي آويزان نکرده ام . بايد قبل از مرگ در چيزي چنگ بيندازم . بايد 
قبل از مردن ناخن هام را در خاک فرو ببرم تا وقتي مرا به زور روي زمين مي کشند به يادگار شيارهايي بر زمين حفر کرده 
باشم . بايد قبل از رفتن خودم را جا بگذارم . اگر امروز چيزي از خودم باقي نگذارم چه کسي در آينده از وجود من در گذشته با 
خبر خواهد شد؟ اگر جاي پاي مرا ديگران نبينند ، من ديگر نيستم ، اما من نمي خواهم نباشم . نمي خواهم آمده باشم و رفته 
باشم و هيچ غلطي نکرده باشم . نمي خواهم مثل بيش تر آدم ها که مي آيند و مي روند و هيچ غلطي نکرده باشم . نمي 
خواهم مثل بيش تر آدم ها که مي آيند و مي روند و هيچ غلطي نمي کنند، در تاريخ بي خاصيت باشم . نمي خواهم عضو 

خنثاي تاريخ بشريت باشم . آخ مادرم کجاست ؟ مونس کجاست ؟ مرده شو هر چه تحقيقات را ببرد! خوشا به حال محسن 
پارسا. دانشجوي بدبخت ! تو اگر نتواني مرگ يک آدم را معنا کني براي چه زنده اي؟ مدرک ام ، شغل ام ، شهرت ام ، عشق ام ، 
و آينده ام به يک مرده گره خورده است . هيچ وقت اين همه خوشبختي در يک نقطه جمع نشده بود. آن هم در يک مرده ، در 
يک سئوال ، چرا دکتر محسن پارسا استاد دانشگاه و فيزيکدان برجسته ي معاصر ناگهان و بدون آن که ديوانه شده باشد بايد 
به طبقه ي هشتم يک برج بيست طبقه برود و بعد خودش را مثل يک جوان عاشق پيشه ي احساساتي از پنجره ي رو به 
خيابان روي آسفالت پرت کند؟ دانشجوي بدبخت ! بعد از کرور کرور کتاب خواندن حالا اگر نتواني براي اين سئوال يک پاسخ 
علمي و جامعه شناسانه پيدا کني مدرک دکتري ات را نخواهي گرفت و مي شوي يک تحصيل کرده ي بهتر که نه تنها 
کتابي منتشر نخواهي کرد، به شهرت هم نخواهي رسيد و آدمي که مشهور نيست وجود ندارد. يعني وجود دارد اما فقط براي 
خودش نه ديگران . و کسي که فقط براي خودش وجود داشته باشد تنهاست . و من از تنهايي مي ترسم . 
  3
چند روز است که به روزنامه آگهي داده ام که هر کس درباره دکتر محسن پارسا و علت خودکشي اش اطلاعات مفيدي درد 
يا فکر مي کند که اطلاعات اش مفيد است با دفترم در سازمان پژوهش هاي اجتماعي تماس بگيرد. کم تر از سه ماه وقت 
دارم تا پايان نامه را تمام کنم . کارها به کندي پيش مي روند. همه ي اطلاعاتي که به دست آورده ام از چند سطر بيش تر 
نيست محسن پارسا. سي و چهار ساله . مجرد. فارغ التحصيل دکتراي تخصصي از دانشگاه پرينستون آمريکا در رشته فيزيک 
کوانتم . سابقه ي چهار سال تدريس در دانشگاه ها ي داخل کشور. مواد تدريسي مباني فيزيک مدرن ، نسبيت عام و نظريه 
کوانتم . تاليف چهار کتاب علمي در زمينه فيزيک جديد. از نظر همکارانش بسيار منظم ، اصولي و تا حدي سخت گير ارزيابي 
شده است . با استعدادهاي فوق العاده و نبوغي عالي در تحليل رياضي مسائل فيزيکي. دانشجويان اش اما، اغلب دل پردردي 
از شيوه تدريس او داشته اند. از طرح سئوال هاي پيچيده ي امتحاني گرفته تا خست بيش از حد او در دادن نمره . بعضي 
دانشجويان شايد ته دل شان از اين که پارسا سر به نيست شده خوش حال هم بودند. اين همه ي چيزي بود که از دکتر 
محسن پارسا به دست آورده بودم . 
ساندويچي از داخل کيف ام بيرون مي آورم و يادداشت هاي مربوط به تحقيق ام را روي ميز مي ريزم . برنامه ي تدريس 
هفتگي پارسا را از ميان آن ها بيرون مي آورم و يک گاز به ساندويچ مي زنم . تقويم روميزي را روي هفده مهرماه ز روزي 
که پارسا خودکشي کرد ز مي برم . هفدهم مهرماه چهارشنبه بوده و طبق برنامه درسي اش بايد ساعت دو بعدازظهر آن روز 

کوانتم تدريس کرده باشد. به اين فکر مي افتم که با همه دانشجوياني که روز چهارشنبه سر کلاس کوانتم حاضر بوده اند 
صحبت کنم . شايد پارسا در آن جلسه ي آخر، يعني درست پنج ساعت قبل از خودکشي اش ، درباره انگيزه اش از اين کار سر 
کلاس حرفي زده يا اشاره اي کرده باشد. شايد سر نخي پيدا شود شايد.... تلفن زنگ مي زند. 
سازمان پژوهش هاي اجتماعي، بفرماييد. 
هنوز اون جايي؟ 
سايه تويي؟ 
ساعت سه بعداز ظهره ! زنگ زدم آپارتمانت نبودي . اون جا چي کار مي کني؟ نکنه هنوز داري درباره ي اون دکتره فکر مي 
کني؟ گفتي اسمش چي بود؟ 
پارسا. محسن پارسا. فعلا که دارم همبرگر ميخورم . روبه راهي؟ 
مي خواستم ببينمت . 
بعدازظهر ، هفت بهشت چه طوره ؟ 
خوبه . سرجاي هميشگي . به شرطي که درباره ي پارسا حرفي نزني . 
ساعت پنج منتظرتم . 
گوشي را مي گذارم و روي صندلي لم مي دهم . به فهرست نوزده نفره ي دانشجوياني که در آخرين جلسه درس دکتر پارسا 
حضور داشته اند خيره مي شوم . فهرست را داخل پوشه ي زرد رنگي که با خط بدي روي آن نوشته ام پارسا مي گذارم و تکه 
اي از ساندويچ ام را مي بلغم . سايه از توي عکس سياه و سفيدي که زير شيشه ي ميزم گذاشته ام لبخند مي زند. تلفن 
زنگ مي زند. به سرعت گوشي را برمي دارم . دختري با صداي مقطع به انگليسي صحبت مي کند. دستپاچه و سريع و 
جويده . چند بار با انگليسي شکسته بسته برايش توضيح مي دهم که شماره را عوضي گرفته است اما دخترک مثل راديو فقط 
حرف مي زند و گويي نمي شنود 
... بعد او در زد اما من در را باز نکردم . او اصرار کرد و باز هم اصرار کرد اما من همچنان در را بسته نگه داشتم . بعد به 
التماس افتاد. من اعتنا نکردم . او مي خواست من را روايت کند اما من گفتم اين تو هستي که بايد روايت شوي نه من . بعد 
گفت من پاک گيج شده ام . مثل ماندن در بزرگ راهي که هزار جاده به آن منتهي مي شود. او راه را گم کرده بود اما با 
سماجت مي خواست مسئله را حل کند. و البته که حل نکرد. و نمي توانست حل کند و اين وضع مرا به خنده مي انداخت . 

 
بعد دخترک گريه اش گرفت و گوشي را گذاشت . از گريه اش تعجب مي کنم و گوشي را مي گذارم . نگاه ام روي شيشه ي 
ميز کارم سر مي خورد تا مي رسد به عکس سياه و سفيد زير شيشه و همان جا 
مي ماسد. لفاف کاغذي دور ساندويج را توي سطل زباله مي اندازم . 
  4 
روزنامه اي مي خرم و روي نيمکت سنگي پرتي در پارک هفت بهشت مي نشينم . سوز سردي مي آيد. پارک خلوت است . 
روزنامه را ورق مي زنم . کاهش نرخ ارز، بهره برداري از صدها طرح عمراني و توليدي آغاز شد، ترک اعتياد شش روزه با طب 
سوزني از چين ، کانن پيشتاز در سرعت و تکنيک ، تدريس خصوصي ، فيلم برداري از مجالس ، مباني فلسفي پست 
مدرنيسم ، تخليه چاه ، با جهان تور به قبرس ، مالزي، سنگاپور، يونان ، ترکيه و هند سفر کنيد، انا لله و انا اليه راجعون دوست 
عزيز، جناب آقاي حاجيان ، با قلبي آکنده از درد و اندوه فقدان جان گداز متعلق ي مکرمه را به حضرت عالي و فرزندان 
گرامي تان تسليت گفته بقاي عمر...... گربه اي از جلوم به سرعت مي گذرد و کمي آن طرف تر زير درختي با ترس با اطراف 
اش نگاه مي کند . تکه اي گوشت به دندان گرفته و دنبال جاي بي خطري براي خوردن آن مي گردد. از درخت بالا مي رود 
و روي يک شاخه با حالت نامتعادلي خودش را نگه مي دارد تا از خوردن آن فارغ شود. هر چه نگاه مي کنم گربه ي ديگري 
که او را تهديد کند آن اطراف نمي بينم . سر در نمياورم که گربه چرا اين قدر نگران است ؟ با خودم فکر مي کنم چرا حيوانات 
براي زنده ماندن بايد با ما آدمها بسوزند . چرا گربه ها هستند چرا خلقت اين همه شلوغ است ؟ سگ ها، گربه ها، موش ها، 
مورچه ها، درخت ها، سنگ ها، درياها، کوه ها، ستاره ها، روزها، آدم ها، آدم ها، آدم ها، آدم ها....... 
سلام يونس . خيلي وقته منتظري؟ 
سلام ، نه تازه اومدم . مي خواهي بريم يونان ؟ 
يونان ؟ 
اين جا، توي روزنامه نوشته ، ماه عسل مي ريم يونان . چه طوره ؟ 
سايه کنارم مي نشيند. 
اين طور که تو خونسردي فکر نمي کنم تا ده سال ديگه ابرقو هم بريم چه برسه به يونان . 
روزنامه را روي صندلي مي گذارم . 

اين ديگه تقصير باباي توئه که تا دکترا نگرفته ام نمي ذاره با هم ازدواج کنيم . 
سايه آينه کوچکي از داخل کيف اش بيرون مي آورد و به نقطه اي از صورت اش خيره مي شود. 
ببين يونس ، من کاري به حرف هاي بابام ندارم اما الان نزديک يک ساله که پايان نامه ت رو ننوشته اي. اون اوايل که چند 
بار موضوع ش رو عوض کردي و بعد هم که يکي رو انتخاب کردي استادت او رو نپذيرفت . 
روزنامه را روين نيمکت مي گذارم و به گربه ي بالاي درخت که حالا لقمه اش را بليعيده نگاه مي کنم . زير لب مي گويم 
شعورش رو نداشتند که پايان نامه ي من رو بفهمند. 
سايه دست اش را دوبار توي کيف مي برد و دنبال چيزي مي گردد. مي گويم تو با پايان نامه ات چه کار کردي؟ گفتي 
درباره ي چه بود؟ 
مکالمات خداوند و موسي . 
سايه يک موچين از توي کيف اش بيرون مي آورد و با دقت يکي از موهاي ابروش را که با بقيه ي موها هم سو نيست مي 
چيند. 
دست ها م را توي جيب پالتو فرو مي کنم و مي گويم به بابات بگو سه ماه ديگه صبر کنه . سعي مي کنم توي اين سه ماه 
تموم ش کنم . راستش خودم هم خصته شدم . لابد اين هم از بدشانسي منه که ازدواجم به يک مرده بند شده ، اما بالاخره 
بايد معلوم بشه که اين بابا چه مرگش بوده که رفته اون بالا و خودش رو از اون جا پرت کرده پايين ؟ 
زيپ کيف اش را مي بندد و با خنده دست هام را از جيب پالتو بيرون مي آورد و توي دست هاش مي گيرد و مي گويد مثل 
اين که قرار بود درباره پارسا حرفي نزني آقاي دکتر! 
لبخند مي زنم و چشم ام به آگهي تسليت همسر آقاي حاجيان مي افتد که حالا روي نيمکت و زير کيف سايه فقط قسمتي 
از آن پيداست . 
  5
دير وقت است که با آپارتمان ام مي رسم . کوفته و بي رمق . کم مانده همان طور سرپا توي آسانسوري که مرا به طبقه ي 
نهم مي برد خواب بروم . توي اين چند روز به اندازه ي همه عمرم راه رفته ام و حرف زده ام و يادداشت برداشته ام و سئوال 
کرده ام و جواب نگرفته ام و خسته شده ام . سيبي از توي يخچال بر مي دارم و دکمه ي نوار ضبط شده ي منشي تلفني را 
فشار مي دهم . 

سلام آٌقا ، مي خواستم بگم که آدم واقعا بايد بيکار باشه که به جاي يک تحقيق علمي وقت ش رو پاي اين جور کارها تلف 
کنه . حداقل به جاي يک مرده روي زنده ها تحقيق کنيد.....سلام يونس ، الان چند باره که دارم زنگ مي زنم و نيستي. وقت 
کردي با من تماس بگير. چند سئوال درباره پايان نامه م دارم که فکر مي کنم بتوني جواب شون بدي. دوستت دارم ، سايه ..... 
سلام يونس ، مهرداد هستم . کار خاصي ندارم . دلم گرفته بود و مي خواستم چند کلمه اي حرف زده باشيم . فرصت کردي 
تماس بگير. 
گاز ديگري به سيب مي زنم و روي کاناپه ولو مي شوم . حتي ناي درآوردن کفش هام را ندارم . پيدا کردن هفده نفر از نوزده 
دانشجوي جلسه ي آخر کلاس دکتر پارسا و حرف زدن و پرسيدن و شنيدن و نفهميدن پاک خسته ام کرده است . بلند مي 
شوم و پنجره اي رو به خيابان را باز مي کنم . چيز زيادي دستگيرم نشده است . چند تا از دانشجو ها مي گفتند که چيزي به 
خاطرشان نمانده است . بعضي شان مي گفتند که پارسا آن روز کمي غمگين به نظر مي رسيده ، اما در اين نکته که پارسا 
نسبت به ترم هاي قبل مهربان تر شده بود، تقريبا همه ي دانشجوها توافق داشتند. به پايين نگاه مي کنم . اتومبيل ها مثل 
موش هايي که کله شان را آتش زده باشند با عجله اين طرف و آن طرف مي روند. حالا فقط دو نفر از دانشجوها باقي مانده 
اند که بايد آنها را ببينم . يکي شهره بنيادي نامي که به دانشگاه اصفهان منتقل شده و ديگري مهتاب کرانه که اين ترم را 
مرخصي گرفته است . 
تفاله هاي سيب را بي خودي از آن بالا پايين مي اندازم و چند لحظه به سقوط آزاد سيب در فضا نگاه مي کنم . تلفن زنگ 
مي زند. پنجره را مي بندم . صداي بوق موش ها قطع مي شود. گوشي را برمي دارم . سايه است . مي خواهد بداند وقتي 
خداوند از توي درخت در وادي مقدس بر موسي تجلي کرد و به او گفت که کفش هاش را بيرون بياورد، منظورش از بيرون 
آوردن کفش ها دقيقا چه بوده است . مي پرسد آيا بيرون آوردن کفش ها مفهوم نماديني دارد يا نه ؟ از قاب پنجره به 
ساختمان مرتفع رو به رو نگاه مي کنم . لامپ پنجره هاي از آن خاموش مي شود. 
مي گويم چه اهميتي دارد؟ گمون م آن چه مهمه اينه که خداوند با موسي تکلم کرده و موسي تنها بشري است که صداي 
خداوند رو شنيده همين . 
مي گويد چون کفش ها ابزار سفر و رفتن اند، به نظر من آيا کندن آنها به نوعي اشاره به رسيدن و وصل نيست ؟ سيم تلفن 
را لاي انگشتان ام حلقه مي کنم و روي صندلي مي نشينم . 
مي گويم شايد. 

اما سايه چيزي بيشتر از شايد مي خواهد. مي خواهد او را مطمئن کنم که تعبيرش تعبير درستي است . نمي توانم کمک اش 
کنم . دست کم اين روزها نمي توانم . وقتي هيچ دليل قانع کننده اي نه براي اثبات وجود خداوند و نه براي انکارش فعلا 
نمي شناسم و شک مثل آونگي دائم مرا به سوي ايمان و کفر مي برد و مي آورد، پيداست که حرف زدن درباره ي موضوعي 
مثل مکالمات خداوند و موسي تا چه حد برايم ناخوشايند و کسالت بار است . سايه باز هم اصرار مي کند تا شايد پاسخ بهتري 
بشنود. براي فرار از موضوع فکري مثل برق توي کله ام جرفه مي زند. 
مي گويم شايد عليرضا چيزي در اين باره بدونه . مي خواهي فردا از او بپرسم ؟ 
قبول مي کند. شب به خير مي گوييم و گوشي را مي گذاريم . انگار که منتظر شنيدن دوباره صداي زنگ تلفن باشم دست ام 
را چند لحظه روي گوشي نگه مي دارم اما تلفن زنگ نمي زند. لحظه اي به آن طرف خيابان ، به ساختمان روبرو نگاه مي 
کنم . همه پنجره هاي آن تاريک شده اند. 
  6
صبح با تلفن مهرداد از خواب بيدار مي شوم . مي گويد اگر مزاحم من نيست مي خواهد امروز را با من بگذراند. به او مي 
گويم تا نيم ساعت ديگر بيرون منزل شان منتظرم باشد. گوشي را مي گذارم و دوباره روي تخت خواب دراز مي کشم . 
دقيقه اي به سقف اتاق خيره مي شوم . ترک نازکي گچ گوشه ي اتاق را برش داده است ، بعد بلند مي شوم و دوش مي گيرم . 
بعد نه طبقه با آسانسور پايين مي آيم تا برسم به طبقه ي همکف و خيابان . برف همه جا نشسته است و هوا حسابي پاکيزه 
است . توي ماشين که مي نشينم به ساعت ام نگاه م يکنم . نوزدهم بهمن ماه است . 
دقيقا هفتاد و سه روز وقت دارم تا گزارش تحقيقي ام را به کميته ي علمي بررسي پايان نامه ها تحويل بدهم . توي کوچه ي 
نسترن سوم که مي پيچم مهرداد را مي بينم که تا ساق توي برف هاي پياده رو فرو رفته و منتظرم است . همان لباس هاي 
توي فرودگاه را پوشيده است . وي ماشين که مي نشيند ، اولين حرف اش اين است که فقط مي خواهد همراه من باشد. 
با خنده مي گويم هر همراهي تا حدي مزاحم هم هست ، نيست ؟ 
نمي خندد اما انگار در اين باره فکر کرده باشد مي گويد اوايل نيست اما کم کم مزاحم و حتي مانع هم ميشه . بعد با لبخند 
محوي مي گويد و خاصيت عش اين است که کنايه اش را نمي فهمم . 
يکراست به دفتر کارم در سازمان پژوهش هاي اجتماعي مي رويم . اتاقي رو به شمال در طبق هفتم يک ساختمان نوزده 
طبقه . تا من پرده هاي پنجره را به مي کشم مهرداد در و ديوار اتاق را برانداز مي کند. به طرحي از دورکيم که به ديوار 

کوبيده ام نگاه مي کند و بعد خيره مي شود به تابلوي بالاي سرم که تکه شعري است که دو سال قبل با تستعليق ناشيانه 
اي آن را نوشته بودم . من از نهايت شب حرف مي زنم ز من از نهايت تاريکي و از نهايت شب حرف مي زنم ز اگر به خانه 
من آمدي ز براي من اي مهربان چراع بياور و يک دريچه که از آن به ازدحام کوچه خوشبخت بنگرم . 
کنارم روي صندلي مي نشيند و چشم اش به عکس سايه که زير شيشه ي ميز کارم گذاشته ام مي افتد. 
دختر معصومي به نظر مي آد. کي خيال ازدواج داريد؟ 
به سئوال تکراري آزار دهنده اش جواب هميشگي را مي دهم وقتي از دست اين پروژه خلاص شدم . شايد سه ماه . شايد 
چهار ماه . شايد بيش تر . پدر سايه مي گويد تا مدرک م رو نگرفتم حرف عروسي رو نزنم . 
عينک اش را از روي چشم هاش بر مي دارد و مي پرسد دانشجوست ؟ 
به دنبال خودکاري کاغذهاي روي ميز را جا به جا مي کنم و مي گويم فوق ليسانس الهيات مي خونه . اونم مشغول نوشتن 
پايان نامه شه . 
بالاخره دختر مذهبي گرفتي. حدس مي زدم توي اين نه سال عوض نشده باشي . 
خودکار را لاي تقويم رويمزي پيدا مي کنم و با خنده مي گويم حدس ات کاملا غلط است . سايه مذهبيه اما من با حساب 
نجومي ، که بيش تر با اون سر کار داري ، تقريبا نه سال نوري با آن يونس نه سال پيش فاصله گرفته ام . 
بلند مي شود و مي رود کنار پنجره . 
حالا پايان نامه اش درباره ي چي هست ؟ 
مکالمات خداوند و موسي ، اما باور کن که پيشنهاد من نبوده . 
پاکت سيگاري از جيب کاپشن چرمي اش بيرون مي آورد و سيگاري آتش مي زند و صورت اش هنوز به سمت پنجره است . 
تا اون جا خاطرم مي آد نه سال پيش رشته ي فلسفه را فقط به اين دليل انتخاب کردي که به قول خودت از حريم دين دفاع 
فلسفي کني . 
دود سيگارش را بيرون مي دهد و بعد چيزي مي گويد که از تعجب خشک ام مي زند. تعجب ام به اين خاطر است که عين 
همين جمله را چند هفته پيش عليرضا تلفني به من گفته بود کليدها به همان راحتي که در را باز مي کنند قفل هم مي کنند 
. مثل اين که فلسفه بدجوري در را بسته . 

آدرس بازپرس فيضي را روي تکه اي کاغذ يادداشت مي کنم و مي پرسم به نظر تو اصلا وجود داره ؟ نگاه اش بيشتر به روبه 
رو است تا به پايين . به چند تابلوي تبليغاتي که به ساختمان مقابل کوبيده اند. 
دررا مي گي يا کليد را؟ 
خداوند را مي گم . 
انگار جن ديده باشد صورت اش را بر مي گرداند و صاف زل مي زند توش چشم هام . 
از روي صندلي بلند مي شوم و مي گويم به نظر تو خداوند وجود داره ؟ فعلا اين مهم ترين چيزيه که دلم مي خواد بفهمم . 
اين سئوال حتي از اين تز لعنتي و دليل خودکشي پارسا و خيلي چيزهاي ديگه هم براي من مهم تره به نظر من پاسخ به اين 
سئوال تکليف خيلي چيزها رو روشن مي کنه و جوا ندادنش هم خيلي چيزها رو تا ابد در تاريکي محض نگه مي داره . هست 
يا نيست ؟ طنين صدام اندکي بالا رفته است اما اهميتي نمي دهم . حالا درست رو به روي من ايستاده است . 
سرفه ي خفيفي مي کند و مي گويد نمي دونم . 
انگار که حرف اش را نشنيده باشم بي خودي منفجر مي شوم ميليون ها انسان بدون اين که اين سئوال ذره اي آزارشون 
داده باشه برنامه هاي هزار ساله براي عمر شصت هفتاد ساله شون مي چينند و من هميشه تعجب مي کنم که چه طور کسي 
مي تونه بدون اين که پاسخ قاطع و قانع کننده اي براي اين سئوال پيدا کرده باشه ، کار کنه ، راه بره ، ازدواج کنه ، غذا بخوره ، 
خريد کنه ، حرف بزنه و حتي نفس بکشه . چه برسد به برنامه ريزي هاي دراز مدت . اگه نيست چرا ما هستيم ؟ احتمال رياضي 
وجود پيدا کردن حيات بر اين سياره که لابد بهتر از من ميدوني چيزي نزديک به صفره . مي فهمي؟ صفر! اما اين احتمال در 
حد صفر به وقوع پيوسته و ما وجود داريم . اين وجود داشتن يا به عبارت ديگه تحقق آن احتمال نزديک به صفر مفهومش 
اينکه اراده اي توانا و ذي شعور مايل بوده که ما وجود پيدا کنيم . اين همون چيزيه که احتمالا جوليا را به درستي آزار مي 
داده و صبح تا شب هم روح من رو مثل خوره مي خوره . از طرف ديگه ، اگه خداوندي هست پس اين همه نکبت براي چيه ؟ 
اين همه بدبختي و شر که از سر و روي کائنات مي باره واسه ي چيه ؟ کجاست ردپاي آن قادر محض ؟ چرا اين قدر چيزها 
آشفته و زجر آوره ؟ کجاست آن دست مهربان که هر چه صداش مي زنند به کمک هيچ کس نمي آد؟ هر روز حقوق ميليون 
ها نفر روي اين کره ي خاکي پايمال ميشه و همه هم تقاضاي کمک مي کنند اما حتي يک معجزه هم رخ نميده . حتي 
يکي. ستم گران دائم فربه تر مي شوند و ضعفا در اکناف عالم يا اسير سيل ميشن و يا زلزله مياد و زمين اون ها رو مي بلعه . 
اگه هم جون سالم به در ببرند، فقر و گرسنگي و بيماري سر وقتشون مياد. اين همه کودک ناقص الخلقه تاوان چه چيزي رو 

دارند پس مي دن ؟ چه گناهي مرتکب شده اند که از شيرخوارگي تا پايان عمر، البته اگه زنده بمونن ، بايد با کوري مادرزادي 
و فلج مادرزادي و نقص عضو و هزاران عذاب ديگه سر کنند؟ گزارش آمار مرگ و ميرهاي ناشي از گرسنگي رو که لابد 
خونده اي؟ 
انگشتان دست هام به وضوح مي لرزند. مهرداد تقريبا فرياد مي کشد نمي دونم ! همه ي چيزي که در اين خصوص مي دونم 
و فکر مي کنم تو هم بايد بدوني ز يعني بايد سعي کني که بدوني ز اينه که ما نميدونيم . اين شريف ترين و در عين حال 
محتاطانه ترين چيزيه که بشري مي تونه درباره ي اين سئوال وحشت ناک بگه . آيا فضا انتها داره ؟ آيا در ميلياردها کهکشان 
ديگه ، که هر کدام از ميلياردها ستاره ي مثل خورشيد و بزرگ تر از خورشيد ما تشکيل دشه اند، حيات وجود داره ؟ آيا حيات 
ديگري که ميتني بر کربن نباشه وجود داره ؟ آيا در اعماق اقيانوس ها که بيش از ده کيلومتر عمق دارند و تاريکي مطلق 
حاکمه موجود زنده اي هست ؟ جواب همه ي اين سئوال ها و صدها سئوال مثل اين ها که در برابر سئوال وحشت ناک تو 
آسون ترين سئوال ها به حساب مي آيند فعلا يک چيزه نمي دانيم . اين چيزي است که علم به ما ميگه . علم ، مطمئن ترين 
و در عين حال صادقانه ترين ابزاري است که با فروتني تمام به ما مي گه که نمي دانم . 
سيگار توي دست اش کاملا خاکستر شده است . انگار سبک شده باشم نفس عميقي مي کشم و آدرس بازپرس را توي جيب 
پيراهن ام مي گذارم . مهرداد ته مانده سيگارش را توي زير سيگاري مي فشرد و هر دو از دفتر کارم بيرون مي رويم . توي راه 
رو، جلو آسانسور منتظر مي مانيم . 
مي گويم اين که در اعماق اقيانوس ها جان داري باشه يا نباشه ، اين که فضا متناهي باشه يا نباشه و يا اين که در سياره ي 
ديگه اي به غير از زمين حيات وجود داشته باشه يا نه ، ذره اي در زندگي من تاثيري نداره . اما بود و نبود خداوند براي من 
مهمه . اگه خداوندي وجود داشته باشه ، مرگ پايان همه چيز نخواهد بود و در اين شرايط اگه من همه ي عمرم رو با فرض 
نبود او زندگي کنم دست به ريسک بزرگ و خطرناکي زده ام . من اين خطر رو با تمام پوست و گوشت و استخوانم حس مي 
کنم . 
درهاي آسانسور باز مي شود و ما مي رويم داخل . پيرزني با سبدي پر از خريد روزانه توي آسانسوز با دختر جواني که کنارش 
ايستاده درباره ي گران شدن بليت هاي اتوبوس حرف مي زند. مي گويد تمام راه را توي اتوبوس سرپا بوده . از اين که بليت 
ها دائم گران مي شوند اما به تعداد اتوبوس هاي مسير او اضافه نمي شود به شدت دلخور است . آسانسور، ما را تا طبقه 

هفدهم ، جايي که پيرزن و دختر همراه اش بايد پياده شوند، بالا مي برد. وقتي پايين مي آييم مهرداد موهاش را جلو آينه 
آسانسور صاف مي کند و مي پرسد اگه خداوندي نباشه چطور؟ 
اگه خداوندي در کار نباشه مرگ پايان همه چيزه و در آن صورت زندگي کردن با فرض وجود خداوند که نتيجه اش دوري 
جستن از بسياري لذت هاست با توجه به اين که ما فقط يک بار زندگي مي کنيم ، واقعا يک باخت بزرگه . 
طبقه همکف درهاي آسانسوز باز مي شود و ما به طرف پارکينگ بيرون مي رويم . توي ماشين که مي نشينيم مهرداد دوباره 
سيگاري روشن مي کند و مي گويد به هر حال اين سئواليه که پاسخ قطعي اون رو اگه پاسخ ش مثبت باشه بعد از مرگ مي 
فهميم و اگه پاسخ ش منفي باشه ، يعني اگه اصلا خداوندي وجود نداشته باشه ، هرگز نخواهيم دانست . دود سيگارش را از 
پنجره بيرون مي دهد و ادامه مي دهد به همين خاطره که مي گم سئوال وحشت ناکيه . بعد با صداي گرفته اي مي گويد 
جوليا به خيلي از اين سئوال ها مي گه سئوال هاي وحشتناک . 
پشت سر کاميوني از توي اتوبان خارح مي شوم و به سمت پمپ بنزين حاشيه اي جاده مي رانم . کمي بعد تي ترافيک پمپ 
بنزين و پشت سر کاميون متوقف مي شويم . مهرداد کليد راديو ماشين را روشن مي کند. گوينده ي راديو آخرين خبر علمي را 
مي خواند: 
دو کارشناس علوم کامپيوتر دانشگاه استانفورد آمريکا موفق به نوشتن برنامه ي جست و جوگري براي اينترنت شده اند که 
قادر است ظرف چند ثانيه بدون داشتن نشاني الکترونيکي ، هر روزنامه ، نشريه ، خبرگزاري و يا کتاب را جست و جو کند و 
براي مطالعه روي صفحه ي مانيتور بياورد، بر اساس اين گزارش اين دو کارشناس جواب براي نشوتن اين برنامه که ياهو 
YAHOO نام گذاري شده است چهار ماه وقت صرف کرده اند و بابت آن هر کدام مبلغ يکصد و پنجاه ميليون دلار 
دستمزد گرفته اند. 
خبر که تمام مي شود مهرداد لبخند زيبايي مي زند که اول خيال مي کنم به خاطر عدد نجومي يک صد و پنجاه ميليون دلار 
است اما مسير نگاه او مرا به شک مي اندازد. مهرداد محو عبارت پشت کاميون شده است . درست نمي دانم به پايين در زنگ 
زده اي بارگير کاميون که با خط بدي نوشته شده است آخ که دوزح با تو بهتر از بهشت بي تو است ، بي وفا! نگاه مي کند يا 
به دو تا ياهو يي که روي شل گيرهاي لاستيکي چرخ هاي عقب کاميون نوشته شده اند، و هنوز هم از لابه لاي گل هاي 
پاشيده شده ي روي آن ها خوانده مي شوند. 
  7

آسانسور ساختمان دادگستري خراب است و ما مجبوريم تا طبقه ي ششم از پله هاي شلوغ بالا برويم . به هر پاگرد که مي 
رسيم مهرداد کمي مکث مي کند تا نفس تازه کند. به طبقه ي چهارم که مي رسم مهرداد را لابه لاي جمعيت مي بينم که 
در پاگرد طبقه ي سوم نفس زنان بالا مي آيد. 
جمعيت به جز پله ها، توي اتاق ها ، راهرو ها و حياط دادگستري موج مي زند. زن ميان سالي دست هاي دو بچه اش را 
گرفته و به شوهرش نفرين مي کند. ماموري به همراه جواني که به دست هاش دست بند زده است از پله ها پايين مي رود . 
پيرزني با مکث طولاني از پله ها بالا مي آيد و زير لب دعا مي خواند. درهاي اتاق هاي توي راهرو دائم باز و بسته مي شوند. 
هر کس را که نگاه مي کنم پوشه اي زير بغل دارد. پيرزني ، نشاني اتاقي يا کسي را از زني که از کنارش مي گذرد مي پرسد 
اما زن حتي به او نگاه هم نمي کند و با عجله توي يکي از اتاق ها گم مي شود. چرا زن به او نگاه نکرد؟ چند نفر لباس 
زنداني پشت دري منتظر ايستاده اند. آن ها منتظر چه هستند؟ مردي با عجله توي راهرو مي دود و مردي ديگري برخورد 
مي کند اما هيچ کدام اعتنا نمي کنند. مرد چرا عجله دارد؟ اين همه آدم اين جا چه مي خواهند؟ توي کله ي هر کدام از اين 
موجودات دوپا که مثل ديوانه ها از پله ها بالا و پايين مي روند چه مي گذرد؟ 
صداي وحشت ناکي را از پشت سر مي شنوم در اتاقي باز مي شود و دو مامور که بازوهاي مردي را گرفته اند او را از اتاق 
بيرون مي آورند. مرد مي خواهد از دست آن ها بگريزد اما مامورها او را روي زمين مي کشند. مرد اين بار به طرز غريبي جيغ 
مي کشد. کسي مي گويد به اعدام محکوم شده است . توي جمعيت دنبال مهرداد مي گردم اما پيدايش نمي کنم . يک بار 
ديگر به نشاني بازپرس فيضي که آن را روي تکه کاعذي نوشته ام نگاه مي کنم . مرد اعدامي انگار که تنگي طناب دار را 
بيخ گلوش حس کرده باشد، با تمام وجود نعره مي کشد . من از ترس از او فاصله مي گيرم . من از چه مي ترسم ؟ 
مهرداد کمي جلوتر ايستاده و دارد سيگاري آتش مي زند. دفتر بازپرس فيضي ته راهرو طبقه ششم است . مهرداد روي 
نيمکت فلزي راهرو مي نشيند تا من با بازپرس صحبت کنم . با اين که بيش از سه بار تلفني با فيضي صحبت کرده ام اما 
چند دقيقه طول مي کشد تا با توضيحات ام مرا به خاطر آورد. کوچک ترين علاقه اي به پرونده ي پارسا ندارد. مي گويد 
چون پرونده شاکي خصوصي نداشته مختومه اعلام شده است . 
چيزي از موضوع به خاطرش نمانده و تنها با اصرار زياد من و فقط براي کمک به يک کار فرهنگي و خدمت به علم و دانش 
و تحقيقات و مزخرفات ديگر است که قبول مي کند و پرونده ي دکتر پارسا را براي مطالعه آن هم در بايگاني و در حضور 
آقاي محسن خان ، مسئول بايگاني، براي يک ساعت در اختيارم قرار دهد. يادداشت فيضي را خطاب به مسئول بايگاني مي 

گيرم و از اتاق اش بيرون مي زنم . توي اين فکر هستم که محسن خان اسم کوچک مسئول بايگاني است يا نام خانوادگي 
اش که مهرداد را روي نيمکت توي راهرو نمي بينم . اتاق هاي راهرو را يکي يکي دنبال مهرداد مي گردم اما پيداش نمي 
کنم . چند دقيقه به جمعيت خيره مي شوم تا بلکه او را لا به لاي مردمي که به سرعت از توي راهرو گذر مي کنند پيدا کنم 
اما اثري از او نيست . دشت شويي ها، تراس و حتي نماز خانه را ز که مطمئن هستم آن جا نمي رود وارسي مي کنم اما 
اثري از او نيست . کم کم نگران مي شوم . آسانسورها هنوز خراب اند. از پله ها پايين مي روم و توي پله ها و پاگردها بين آدم 
هايي که با عجله بالا و پايين مي روند دنبال اش مي گردم اما نيست . 
توي حياط دادگستري که مي رسم کناري مي ايستم تا نفسي تازه کنم . گوشه اي از حياط ، جمعيت از شلوغي سياهي مي 
زند. به سمت شلوغي مي روم . مرد اعدامي که طبقه ي ششم او را ديده بودم ، وسط حلقه اي از مردم و ماموراني که اطراف 
اش را گرفته اند، اين بار به جاي فرياد التماس مي کند. گريه امان اش نمي دهد و مثل زن شوهر مرده شيون مي کند. 
مهرداد را لاي جمعيت مي بينم که محو مرد مخکوم به اعدام ، شيشه هاي عينک اش را پاک مي کند. 
چند دقيقه ي بعد توي زير زمين ساختمان دادگستري هستيم . مسئول بايگاني جوان سي و چند ساله ي بذله گويي است که 
بيش تر موهاي سرش ريخته و وقتي راه مي رود اندکي مي لنگد. چند بار لنگ زنان لا به لاي قفسه هاي پر از پرونده مي 
رود و بر مي گردد تا پوشه ي پاره و رنگ و رو رفته اي را از لاي يک زونکن زهوار در رفته که دو برابر ظرفيت اش پوشه 
توي آن گذاشته اند بيرون مي آورد. وقتي پرونده ي پارسا را به دست ام مي دهد مي گويد اين هم نامه ي اعمال آقاي 
پارسا، اميدوارم بهشتي باشه . 
به شوخي مي گويم من مرده شو هستم . بهشت و جهنم آدم ها به من مربوط نيست . 
روي چهار پايه ي چوبي مي نشيند. 
همه ما مرده شو هستيم اخوي. اما مرده شوها هم بالاخره مي ميرند. 
من و مهرداد پشت يک ميز چوبي مي نشينيم و با عجله شروع مي کنم به ورق زدن پرونده . مهرداد سيگاري آتش مي زند 
و درباره مرد اعدامي که ديده است از محسن خان سئوال مي کند. به حرف هاشان گوش نمي دهم و مي خواهم بيش ترين 
استفاده را از يک ساعتي که پرونده در اختيارم است ببرم . مشغول يادداشت برداشتن هستم که ناگهان مسئول بايگاني چيزي 
به مهرداد مي گويد که وادارم مي کند دست از کارم بکشم و لحظه اي با تعجب نگاه اش کنم . نمي دانم مهرداد چه پرسيده 

بود که محسن خان مي گويد مرده شوها از مرده ها نمي ترسند اما از مرگ مي ترسند. مهرداد از او مي پرسد تو چه طور؟ تو 
از مرگ مي ترسي؟ 
لبخندي مي زند و مي گويد شايد باورتون نشه اما مرگ از من مي ترسه نه من از او. البته که نه من و نه مهرداد حرف اش 
را باور نمي کنيم . 
دوباره پرونده سيصد و چه و سه صفحه اي را ورق مي زنم . عکسي از پارسا به مقواي ليمويي رنگ پوشه ميخ شده است . 
گزارش فشرده بازپرس در همان صفحه هاي اول است . 
دکتر محسن پارسا استاد فيزيک دانشگاههاي ايران ، حوالي ساعت هفت و پانزده دقيقه ي بعد از ظهر روز چهارشنبه ، 
هفدهم مهرماه سال هزار و سيصد و هفتاد و دو، به طبقه ي هشتم ساختمان بيست و شش طبقه ي تجاري نگين آبي رفته 
و خودش را از پنجره ي رو به خيابان اتاقي به پايين پرتاب کرده است . اين اتاق دفتر فروش کارخانه اي مي باشد که نوعي 
حشره کش خانگي توليد مي کند. بر اساس اظهارات شهود محلي و تائيد پزشکي قانوني، مشاراليه در جا کشته شده است . در 
لحظه ي بروز واقعه ، به جز منشي دفتر فروش کارخانه به نام خانم فرانک گوهر اصل فرزند منصور فرد ديگري در محل 
حادثه حضور نداشته است . 
چند صفحه بعد متن بازجويي بازپرس از فرانک گوهر اصل است که مستقيما از روي نوار پياده شده است . 
ساعت هفت غروب بود که آقاي پارسا اومد دفتر و گفت که مي خواد تعداد زيادي حشره کش بخره . خيلي زياد. من فرم 
سفارش کالا رو دادم به او. باور کنيد اصلا به قيافه اش نمي اومد که ديوونه باشه . خيلي خونسرد بود . وقتي ياد اون لحظه 
مي افتم تمام بدنم شروع مي کنه به لرزيدن . پارسا گفت حشره ها هم حق دارند زندگي کنند چرا ما بايد اون ها رو بکشيم ؟ 
من گفتم ، يعني به شوخي گفتم اگه شما حشره ها رو دوست داريد پس چرا مي خواهيد اين همه حشره کش بخريد؟ گفت 
هر چند دوست داشتن دليل قانع کننده اي براي نکشتن نيست ، اما من قصد کشتن حشره ها رو ندارم . بعد از من خواست اگه 
کاتالوگ يا بروشوري درباره ي حشره کش ها در دفتر هست نشونش بدم . من رفتم توي اتاق مجاور که از توي قفسه ي 
کتابخانه چند تا کاتالوگ بيارم . وقتي برگشتم پارسا رو نديدم . 
در اين جا شاهد شروع مي کند به گريه کردن و وقتي آرام مي شود ادامه مي دهد وقتي برگشتم پارسا رو نديدم . کيفش روي 
ميز عسلي بود و به همين خاطر خيال مي کردم جايي رفته و به زودي برمي گرده . چند دقيقه اي منتظرش موندم اما نيومد. 

بعد چشمم به پنجره افتاد که درهاش باز بود. رفتم درهاي پنجره رو ببندم که سر و صدايي از پايين شنيدم . وقتي نگاه کردم 
مردم رو ديدم که به سمت جسدي که وسط افتاده بود مي دويدند. شاهد دوباره شروع به مي کند به گريه کردن . 
خانم گوهر اصل ، سعي کنيد آروم باشيد. حرف هاي شما براي کشف حقيقت براي ما خيلي اهميت داره . اون روز آقاي پارسا 
چيزي درباره زندگي خصوصيش گفت يا نه ؟ 
نه ، نگفت تمام حرف هاي پارسا چيزهايي بود که گفتم . پارسا فقط درباره ي حشره کش ها صحبت کرد. 
مهرداد با جوان بذله گوي بايگاني گرم گفت و گوست . دقيقه اي به حرف هاشان گوش مي دهم . کلمات پرکنده اي درباره 
جنگ و گلوله و خمپاره و خون و آوارگي و ترس و شهادت و بهشت مي شنوم و باز محو پرونده مي شوم . بنابرگزارش 
پزشکي قانوني که در صفحه ي نود و هشت پرونده ثبت شده ، مقتول در اثر خون ريزي شديد مغزي در جا کشته شده است . 
در گزارشي هم که پس از معاينه ي دقيق جسد تهيه شده به جزئيات بيشتري اشاره شده است . 
استخوان هاي هر دو پاي مقتول شکسته شده و ستون فقرات ، کتف چپ ، گردن و قفسه سينه اش به شدت آسيب ديده اند. 
انگشت نگاري از جسد و محل حادثه دخالت هر فرد يا افراد ديگر را در قتل مطلقا نفي مي کرد. ظاهرا مبناي تبرئه ي منشي 
دفتر فروش کارخانه ي حشره کش سازي همين گزارش بوده است . اظهار نظر کارشناس روان شناس دادگستري که به 
تحليل شرايط عام وقوع خودکشي پرداخته جالب است . 
امکان اقدام به قتل يا خودکشي زماني به وجود مي آيد که فرد امکان گريز از وضعيت ناهنجار و دشواري را که در آن گرفتار 
شده است ناممکن بداند. موقعيت بحراني مي تواند معضلي باشد که شخص از حل آن ناتوان است يا گمان مي کند که 
ناتوان است . در چنين شرايطي ذهن او براي رهايي از بحران و در واقع براي حل مسئله دو راه حل غير طبيعي را ممکن 
است انتخاب کند. در راه حل اول او مي کوشد تا صورت مسئله را پاک کند. در اين حالت اگر مانع انساني وجود داشته باشد 
معمولا قتل رخ مي دهد. در راه حل دوم ، سوژه بنا به دلايلي نمي تواند صورت مسئله را پاک کند. در چنين موقعيتي او اقدام 
به محو کردن حل کننده ي مسئله مي گيرد. در اين وضعيت پديده ي خودکشي رخ مي دهد. 
مهرداد و محسن خان با صداي بلند مي خندند و من بي اختيار سرم را بالا مي آورم تا از موضوع سر در بياورم اما چيزي 
دستگيرم نمي شود. از وقتي که مهرداد از آمريکا برگشته اين اولين باري است که مي بينم اين طور مي خندد. 
بقيه ي پرونده را ورق مي زنم . اظهار نظر بازپرس فيضي اواخر پرونده است . به عقيده او کار ذهني شديد، تجرد و ياس 
مجهولي پارسا را وادار به انتحار کرده است . اما اين ياس مجهول چيست ؟ همه ي گره کار در همين پرسش نهفته است . چرا 

پارسا مايوس شده است ؟ فيضي درباره اين که پارسا چرا مايوس شده است هيچ توضيحي نداده يا نداشته است که بدهد. 
پرونده را مي بندم و محتويات پاکتي را که ضميمه ي پرونده است روي ميز مي ريزم . کيف پول جيبي، دسته کليد، خودکار 
فشاري که از بالا شکسته شده و تکه هاي شيشه ي خرد شده عينک پارسا همه ي چيزهايي است که لحظه ي حادثه همراه 
او بوده است . يک برگ کاغذ هم هست که آدرسي روي آن نوشته شده و جا به جا از خون سياه شده است . آدرس را 
يادداشت مي کنم و وقتي سرم را بالا مي آورم چيزي مي بينم که بهت ام مي زند. محسن خان پاي مصنوعي اش را از زانو 
جدا کرده و روي ميز گذاشته است . مهرداد محو حرف هاي اوست . محسن خان مي گويد وقتي ترکش خمپاره به پاش 
اصابت کرده با چشم خودش پاي خودش را ديده که از بدنش جدا شده و روي خاک ريز افتاده است . 
از پله ها که بالا مي آييم لحظه اي توي چشم هاي مهرداد نگاه مي کنم که خيس آب شده اند. از اين که قبول کرده ام 
امروز همراه من باشد توي دل هزار بار به خودم نفرين مي فرستم . 
با اين وضع روحي که مهرداد دارد بهترين کار براي او اين است که گوشه ي خانه بنشيند تا برگردد آمريکا. توي ماشين مي 
نشينم و من از سر کنجکاوي به طرف محل خودکشي پارسا مي روم . مهرداد هنوز توي خودش است . کلمه اي با هم حرف 
نمي زنيم . راديو ماشين را روشن مي کنم تا حواس مهرداد را که لابد پيش محسن خان بذله گو است ، پرت کنم . راديو دستور 
درست کردن سس گوجه فرنگي را به خانم هاي خانه دار آموزش مي دهد. 
روبه روي ساختمان نگين آبي ماشين را پارک مي کنم و هر دو به آن طرف خيابان ، جايي که پارسا خودش را روي زمين 
پرت کرده بود، مي رويم . مهرداد از سيگار فروش کنار خيابان چند نخ سيگار مي خرد و يکي از آن ها را همان جا روشن مي 
کند. باد سردي از سمت شمال توي خيابان مي پيچد و من از سرما دست ها را توي جيب هاي پالتوم فرو مي کنم . مهرداد 
کمي دورتر، کنار آتشي که سيگار فروش روشن کرده ، خودش را گرم مي کند. چند بچه که تازه از دبستان تعطيل شده اند با 
سنگ دنبال گربه اي مي دوند. من به آسفالت سياه خيابان طوري خيره شده ام که انگار علت خودکشي پارسا را روي 
آسفالت نوشته اند! اگر به سرعت از جلو من مي گذرد و از ترس بچه هايي که دنبال اش کرده اند خودش را توي سطل زباله 
ي کنار خيابان مخفي مي کند. من ، محو آسفالت خيابان اما از عمق جان زير لب مي گويم خداوندي هست ؟ سيگار فروش 
کنار خيابان از دور فرياد مي زند آقا چيزي گم کرده اي؟ 
  8

مهرداد را مي رسانم خانه . اذان غروب است که با آپارتمان ام مي رسم . در را که باز مي کنم از لاي در کاغذي روي زمين 
مي افتد. نامه اي است از جيرفت و روي کاناپه که مي نشينم تلفن زنگ مي زند . سايه است و مي خواهد بداند براي جواب 
سئوال اش فرصت کرده ام سراغ عليرضا بروم يا نه . مي گويم دادگستري بوده ام اما تا آخر هفته حتما از علي سئوال خواهم 
کرد. سايه اعتراضي نمي کند. حرف ديگري هم نمي زند و هر دو گوشي را مي گذاريم . توي اين دو سال که با سايه عقد 
کرده ام هيچ وقت نشده است که به چيزي اعتراض کند. اگر هم درباره عروسي اش عجله دارد، به خاطر اصراري است که 
خانواده اش به او مي کنند . براي سايه به همه چيز مثل تخته سنگ ، محکم و ترديد ناپذير است . در اين که من بهترين مرد 
زندگي اش هستم و او را خوشبخت خواهم کرد و در اين که تا چند سال ديگر چند بچه ي قد و نيم قد دور و برمان ريخته 
است ، به همان اندازه يقين دارد که موسي از لاي پيراهن اش يک گوي نوراني بيرون آورده يا خداوند روزگاري بر کوه طور 
تجلي کرده است . کاش ذره اي از يقين سايه در من بود. حتي در بان يان ساختمان ، سپور محله ، ميوه فروش سر خيابان ، پدر 
ميليونر سايه و هزاران آدم عادي ديگر چنان با يقين زندگي مي کنند که من هميشه به يقين آن ها حسرت مي خورم . يقين 
آن ها از کجا آمده است ؟ از جهل ؟ اگر ندانستن و فکر نکردن به ماهيت آفرينش چنين يقيني مي آورد من به سهم خودم به 
هر چه دانستن اين چنيني است لعنت مي فرستم . نامه را باز مي کنم . 
سلام داداش يونس ، اميدوارم که حالت خوب باشد. همه ي ما خوب هستيم . فقط حال مادر خوب نيست . سينه اش عفونت 
کرده و مرتب سرفه مي کند. باهاش هم که از قبل درد مي کرد، حالا مثل سنگ شده است . ديگر نمي تواند راه برود. 
خودش مي گويد اين چيزها را برايت ننويسم تا حواست به درس و مشق ات باشد. اما اگر اين چيزها را به تو نگويم به چه 
کسي بگويم ؟ هفته ي قبل دکتر يک نسخه برايش نوشت که هيچ کدام از داروهاش را داروخانه هاي جيرفت نداشتند. نسخه 
را همراه نامه مي فرستم تا اگر داروهاش را در تهران پيدا کردي به جيرفت پست کني . ديگر اين که چند روز پيش 
خواستگار برايم آمد. معلم ادبيات است . قرار گذاشته ايم براي عيد که به جيرفت مي آيي با او حرف بزني. تا نظر شما چه 
باشد. به اميد ديدار. 
خواهرت مونس  
  74/11/18
نامه را روي ميز عسلي کنار تلفن مي گذارم و روي کاناپه دراز مي کشم . دوباره چشمم به ترک گوشه ي سقف مي افتد. 
غلتي مي زنم و راديو را روشن مي کنم . بعد از موزيک کوتاهي برنامه ي قصه ي شب راديو براي کودکان شروع مي شود. 

پلک هام سنگين شده اند. دلم براي مادرم و مونس تنگ شده است . خانم قصه گو به همه بچه هاي شنونده سلام مي کند و 
من فکر مي کنم اگر پارسا بي خودي و فقط در اثر جنون آني خودش را از آن ساختمان لعنتي پايين پرت کرده باشد چه ؟ 
قصه درباره دوستي گنجشک کوچولو و کرم ابريشمي است که روي درخت توتي با هم زندگي مي کرده اند. با خودم مي 
گويم اگر مادرم بميرد چه ؟ قصه گو مي گويد کرم دوست داشت گنجشک پرواز کند اما نمي توانست . يک روز گنجشک او را 
با نوک تيز و کوچک اش گرفت و پرواز کرد اما تيزي منقار گنجشک ، بدن نرم ابريشم را زخمي کرد. اگر پايان نامه ام را به 
موقع تمام نکنم چه ؟ کرم به گنجشک گفت دلش مي خواهد خودش پرواز کند نه اين که گنجشک او را پرواز دهد. اگر 
کتابي از من منتشر نشود چه ؟ اگر مشهور نشوم چه ؟ چند روز بود گنجشک کوچولو کرم ابريشم را گم کرده بود و با اين که 
تمام جنگل را دنبالش گشته بود اما او را پيدا نکرده بود. ياد من باشد فردا سراغ عليرضا بروم و درباره ي پايان نامه ي سايه 
از او چند سئوال بکنم . تا اين که يک روز پروانه ي زيبايي آمد و آمد و آمد و کنار گنجشک کوچولو ، روش شاخه ي درخت 
توت ، نشست . پروانه خانم به گنجشک کوچولو سلام کرد و گفت مرا مي شناسي؟ چرا پارسا دفتر فروش کارخانه ي حشره 
کش سازي را براي خودکشي انتخاب کرده بود؟ گنجشک کوچولو گفت نه ، تا حالا شما را نديده ام . بايد سري به خانه پارسا 
بزنم . شايد آن جا سرنخي پيدا کردم . پروانه گفت چه طور مرا نمي شناسي!؟ من همان کرم ابريشم هست . مدتي توي پيله 
اي که ساخته بودم زندگي مي کردم و بعد تبديل شدم به پروانه . خداوندي هست ؟ خداوندي نيست ؟ تلفن زنگ مي زند و من 
بي حوصله گوشي را برمي دارم . بفرمائيد. 
آقاي فردوس ؟ يونس فردوس ؟ 
خودم هستم بفرماييد. 
بنده کيوان بايرام هستمم هم کلاسي دوران کودکي مرحوم پارسا. 
اسم پارسا را که مي شنوم روي کاناپه نيم خيز مي شوم . راديو هنوز روشن است . 
گفتيد هم کلاسي پارسا؟ 
بله آقا. البته من مثل او شاگر درس خواني نبودم به همين خاطره که خيلي پيشرفت نکرده ام . آگهي شما رو توي روزنامه 
ديدم . آخرين باري که محسن رو ديدم چند ساعت قبل از خودکشي ش بود. وقتي خبر خودکشي ش رو توي روزنامه خوندم 
به خانمم گفتم که ملاقات ما با او درست چند ساعت قبل از خودکشي ش بوده . اون روز حرفهايي با هم زديم که شايد به 
درد شما بخوره . 

آدرس محل کارش را يادداشت مي کنم و براي فردا قرار ملاقات مي گذاريم . راديو، خبرهايي درباره کشتار رواندا و افغانستان 
و بوسني و جنوب لبنان پخش مي کند. من پشت به پنجره ، هنوز روي کاناپه نشسته ام . چشم ام به ساعت روميزي مي افتد 
که از کار افتاده و زمان نامربوطي را نشان مي دهد. راديو مي گويد فردا هوا دو درجه سردتر مي شود. 
ساعت نه صبح است که براي ديدن کيوان بايرام به سلاخ خانه مي رسم . بايرام مسئول بازرسي لاشه هاي گاو و گوسفندي 
است که آن جا کشتار مي شوند. احتياجي به پرس و جو نيست . از همان دور او را تشخيص مي دهم . روپوش سفيدي پوشيده 
و با مهر دامپزشکي لاشه ها را تاييد مي کند. بوي خون و تعفن همه جا را پر کرده است . صداي خرخر هر حيواني که ذبح 
مي شود تامدت ها ادامه دارد. تقريبا همه جا تاريک است . سلاخ ها چکمه هاي ساق بلند و روپوش هاي سياه پلاستيکي 
ضخيمي به تن کرده اند. از لبه هاي روپوش ها شان دائم خون مي چکد. خودم را به بايرام معرفي مي کنم . سيگارش را از 
لب اش بيرون مي آورد و از اينکه نمي تواند براي صحبت کردن از سلاخ خانه بيرون بيايد عذر خواهي مي کند. جواني سي 
و چند ساله به نظر مي رسد. چهار شانه است و موهايي بور دارد. کنار جوي وسط دالان که خونابه هاي کشتارگاه را بيرون 
مي برد ايستاده ايم . مي گويدحدود سه ساعت قبل از خودکشي، پارسا را توي سينما شهر قصه و قبل از ديدن فيلم 
آگرانديسمان ديده است . 
احوال پرسي کرديم و من خانمم رو به دکتر معرفي کردم . 
ديگه چي؟ حرف خاصي هم زديد؟ پارسا چيز خاصي نگفت ؟ 
گاوي را با سر و صداي زياد از ته کشتارگاه داخل دالان مي آورند. گاو، نيمه وحشي به نظر مي رسد و چند نفر با طناب آن را 
مهار کرده اند. بايرام سيگارش را گوشه لب اش مي آورد و مهرش را روي لاشه اي مي کوبد. 
نه فقط من به شوخي و کنايه گفتم دکتر، چه طور شد ياد سينما افتاديد. از دانشگاه تا سينما کلي فاصله س . 
گاو چرخي مي زند و با کله به طرف يکي از آدم هاي اطراف اش هجوم مي برد. 
بوي خون به دماغش رسيده . بوي خون گاوها رو وحشي مي کنه . 
دکتر چي گفت ؟ 
گفت ، به شوخي گفت ، فکر نمي کردم سينما بتونه ازاين غلط ها بکنه . گفتم چه غلطي؟ پارسا گفت حل معادلات پيچيده . 
يايک همچو چيزي. دقيقا خاطرم نمي آد که عين کلماتش چي بود اما خوب يادم هست که خانمم به خاطر اين حجرفش 
خيلي تعجب کرد. تمامش همين بود. نمي دانم کمک تون کردم يا.... 

ديگر چيزي نمي شنوم . به تاريکي ته سلاخ خانه خيره شده ام که انگار چيزهايي آن جا تکان مي خورد. انگار چند نفري 
روي حجم سياه بزرگي خم شده اند تا نگذارند تکان بخورد. صداهاي عجيبي مثل صداي جيغ زني که موهاش را بکشند از 
توي تاريکي بيرون مي زند. بعد صدا به خرناسه اي تمام نشدني تبديل مي شود و ناگهان جوي زير پاي ما از خون گرم پر 
مي شود. 
  9
ساعت چهار بعداز ظهر است . چند ساعت است که براي پيدا کردن داروهاي مادرم توي کوچه هاي ناصر خسرو پرسه مي 
زنم . اينجا پر از قاچاقچياني است که هر داروي تايابي را توي انبارهاي تاريک شان پنهان کرده اند. يکي شان مي گويد به 
پيغمبر ندارم ، يعني نيست دنبال ش نگرد. و ديگري اگه کسي داشته باشه به قميت خون پدرش مي فروشه . ديگري شايد 
ياقوت مديسين داشته باشه . و ياقوت مديسين ندارم . يعني داشتم اما جلو پاتون دادم به ضعيفه اي که خيلي آب غوره مي 
گرفت . برو سراغ جمشيد جور شايد داشته باشه . از بخت بد جمشيد جور اين بار جور نيست اما نشاني دکتر يعقوب الکل نامي 
را مي دهد که تاکيد مي کند که نگويم او مرا فرستاده است . جمشيد مي گويد به دکتر يعقوب بگويم که داود خان مرا 
فرستاده است . يعقوب توي زير زمين يک فروشگاه لاستيک فروشي با چند نفر اختلاط کرده است . خود را معرفي مي کنم و 
نسخه را به دست اش مي دهم . سروش توي نسخه است مي گويد هر کدام پانصد و نود تومان . 
هر بسته ؟ 
مي گويد نه هر کارتن ! هر دانه فدات شوم . هر دانه نوکرتم . دو بسته اش مي شود به عبارت چهارده هزار و يک صد و شصت 
تومان که اول هم يک صد و شصت تومان رو مرحمت کنيد. 
غروب است که موفق مي شوم از پنج قلم دارو سه قلم آن را تهيه کنم و به جيرفت پست کنم . به خانه که مي رسم کله ام 
هنوز از ياقوت مديسين و جمشيد جور و دکتر يعقوب الکل و ناصر خسرو قبادياني و همه و همه مي سوزد. سرم را زير شير 
آب مي گيرم تا کمي خنک شوم . همان طور که آب روي سرم مي ريزد بي خودي به اين فکر مي کنم که اين همه داروها 
براي چيست ؟ چرا انسان ها اين قدر بيمار مي شوند؟ تلفن زنگ مي زند و من سرم را از زير شير آب بيرون مي آورم . تمام 
پيراهن ام خيس شده است . تا ميز عسلي که تلفن روي آن قرار دارد و گوشه هال است مي دوم . تلفن را برمي دارم . 
عليرضاست . مي گويد حال يکي از دوستان اش خيلي وخيم است و بايد او را ببرد بيمارستان . فيات خودش تعميرگاه است و 

از من مي پرسد اگر ماشين ام را احتياج ندارم ماشين را به او بدهم . مي گويم من هم خودم و هم ماشين ام براي امداد آماده 
ايم . 
چند دقيقه بعد توي خياباني هستم که به خانه ي عليرضا مي رسد. توي راه به اين فکر مي کنم که هم سئوال سايه را از او 
بپرسم و هم موضوعي را که زير شير آب به آن فکر مي کردم . البته من هميشه از علي سئول مي کنم . به خصوص سئوال 
هايي که يا جواب ندارند و يا پاسخ شان دشوار است . اغلب هم از پاسخ هاش قانع نمي شوم اما گاهي در جواب سئوال هام 
چيزي مي گويد که بي اندازه لذت مي برم . شايد به همين خاطر است که از صحبت کردن با هيچ کس به اندازه حرف زدن با 
او لذت نمي برم . و اصلا سئوال کردن از علي بهانه اي است که او را سر حرف بياورم . شمرده و سنجيده حرف مي زند. مجرد 
است و با مادر و خواهر کوچک اش توي يک آپارتمان صد و بيست متري زندگي مي کند. با اين که چند مؤسسه براي 
تدريس کامپيوتر از او دعوت کرده اند اما ترجيح داده به عنوان مدير يک سازمان کوچک دولتي که کارش رسيدگي به امور 
خيريه است کار کند. 
به درختي تکيه داده و منتظرم است . شلوار تيره و پيراهن روشني زير کاپشن زيتوني رنگ اش پوشيده است . توي ماشين مي 
نشيند. 
سلام يونس . خوبي؟ 
مي خندم و چيزي نمي گويم . آدرس خانه ي منصور را مي دهد و دوباره مي پرسد خوبي؟ 
بيرون ، باد توي درخت ها مي پيچد . اواخر بهمن ماه است و هوا حسابي سرد شده است . باران ريزي روي شيشه ي ماشين 
شروع مي کند به باريدن . مي گويم هيچ وقت به اين بدي نبوده ام . بعد بدون هيچ مقدمه اي مي پرسم . چرا اين همه بيماري 
توي انسان ها ريخته اند؟ از انواع سر درد، مثل ميگرن و سينوزيت گرفته تا بيماري هاي چشمي مثل دوربيني و نزديک بيني 
و کوررنگي و آب مرواريد و آستيگماتيسم تا انواع نارسايي هاي قلبي مثل تپش قلب و بزرگ شدن قلب و تنگ شدن دريچه 
ي ميترال تا سنگ کليه و سنگ مثانه تا نازايي و صرع و نقرس و منژيت تا آبله و اوريون و سرخک و مخملک و آسم تا 
اصناف مختلف بيماري ها و معلوليت هاي ارثي مثل کوري و لوچي و کري و فلح و اختلالات گفتاري و انواع هپاتيت A و 
B و C و بيماري هاي خوني مثل هموفيلي و لوسمي و تالاسمي تا انواع معلوليت هاي ذهني و عقب ماندگي هاي رفتاري 
تا زخم معده و اثني عشر و روده تا بيماري هاي انگلي تا واريس و ديفتري و تيفوس و روماتيسم و ديسک و پارکينسون و 
ديابت و الزايمر و تا تصلب شرائين تا سکته مغزي تا..... آخ چه قدر بيماري!! 

برف پاکن کهاي ماشين را راه مي اندازم تا قطره هاي باران روي شيشه را جارو کنند. عليرضا از پنجره به بيرون ، به 
فروشگاههايي که تعطيل شده اند، خيره شده است . 
هر کسي قبل از مرگ تعدادي از اين بيماري ها رو تجربه مي کنه . مادر من سال هاست که واريس و ديابت داره . سايه تپش 
قلب داره . پدرش زخم اثني عشر داره و مادرش دچار سينوزيت مزمني يه . پدرم قبل از مرگ ش دچار پارکينسون شده بود. 
فکر نمي کنم هيچ جان داري به اندازه هاي انسان در معرض ابتلا به اين همه بيماري باشه . يکي از فکرهاي هميشگي من 
اينه که چرا حيوانات به اندازه ي انسان ها بيمار نمي شن ؟ 
عليرضا آهسته زير لب چيزي مي گويد که من نمي شنوم بعد چند لحظه با دقت به من نگاه مي کند و با لبخند محوي مي 
گويد تو از کجا اسم اين همه فرشته رو مي دوني؟ منظورش اسم هاي بيماري هايي است که برايش رديف کرده بودم . مي 
گويم شايد هم فرشته باشند، اما فرشتگان عذاب . 
باران شدت گرفته است و نور چراع هاي اتومبيل هايي که از مقابل مي آيند آزارم مي دهد. علي دقيقه اي سکوت مي کند و 
بعد مي گويد چه فرقي داره ؟ همه فرشته ها خوبند، هم فرشته ي رحمت و هم فرشته هاي عذاب . 
چند صاعقه توي افق برق مي زند. بي خوي مي پرسم واقعا فرشته ها وجود دارند؟ واقعا دو تا فرشته روي شانه هاي من 
نشسته اند و اعمال مرا توي لوح هايي مي نويسند؟ تو واقعا به اين چيزها يقين داري؟ 
عليرضا به پشي صندلي تکيه مي دهد و مي گويد من آدم هايي رو مي شناسم که وزن اين فرشته ها رو روي شانه هاشون 
احساس مي کنند. آدم هايي رو مي شناسم که حتي بوي فرشته ها رو از هم تفکيک مي دهند. 
صداي بال هاشون رو دائم مي شنوند. اما اين ها خيلي ارزشمند نيست ، آن چه مهمه اينه که ..... 
حرف اش را تمام نمي کند. انگار بغض گلوش را فشرده باشد ديگر هيچ حرفي نمي زند. خوب مي دانم که در چنين اوقاتي 
نبايد موضوع را دنبال کنم . 
به خانه ي منصور، دوست عليرضا، مي رسيم . عليرضا داخل خانه مي شود و چند دقيقه بعد با جواني استخواني که روي دست 
هاش گرفته بيرون مي آيد. منصور را روي صندلي عقب ماشين مي گذارد و خودش هم عقب مي نشيند. 
مي گويد عجله کن . 
به نظر مي رسد که منصر کاملا بي هوش است . حالا باران آن قدر شدت گرفته که تقريبا چيزي نمي بينم . از توي آينه به 
صندلي عقب نگاه مي کنم . عليرضا سرش را روي سينه ي منصور گذاشته تا صداي تپش قلب او را بشنود. توي خياباني که 

شيب تندي رو به بالا دارد مي پيچم . دنده را سنگين مي کنم تا شيب را بالا بروم . کمي بعد که باران مي ايستد، من شيشه 
ي پنجره را پايين مي آورم . ناگهاي بوي خوش ياسمن هاي سفيد توي ماشين مي پيچد. اما دو طرف خيابان پر از سپيدار ، 
دو طرف خيابان پر از ساختمان هاي مرتفع و کرکره هاي پايين کشيده ي فروشگاه ها و پر از بي خانمانهايي است که پاي 
آن ها خوابيده اند. ياسمني نيست . 
  10
وقتي پزشک جوان اورژانس مي گويد که منصور ده دقيقه قبل تمام کرده ، عليرضا خم مي شود و صورت اش را توي دست 
هاي بي رمق منصور پنهان مي کند. شانه هاش تکان مي خورند و بعد بغضي را که انگار مدت هاست توي گلو نگه داشته ، 
رها مي کند. پزشک جوان توي ورقه ي گواهي فوت ، علت مرگ را ايست قلبي مي نويسد. علي مدارکي را امضا مي کند، به 
کمک پرستاري منصور را روي برانکارد مي گذارد و به طرف سردخانه مي برد. 
ساعت دو بامداد است . از پنجره ي درمانگاه اورژانس به بيرون نگاه مي کنم . زني سراسيمه به طرف باجه تلفن عمومي مي 
دود. با خودم فکر مي کنم حالا منصور کجاست ؟ اسم منصور را چندين بار از عليرضا شنيده بودم اما اين اولين بار و البته 
آخرين باري بود که او را مي ديدم . اورژانس خلوت است و به جز من کسي توي درمانگاه نيست . توي راهروهاي بيمارستان 
بي هدف قدم مي زنم . از بخش جراحي مي گذرم و بعد از پله ها بالا مي روم . در شيشه اي بزرگي را که روي آن نوشته شده 
اعصاب و روان باز مي کنم و مي روم داخل . روي نيمکت فلزي توي راهرو ، دو نفر لباس بيمارستاني نشسته اند و حرف مي 
زنند. يکي از آن ها پيرمردي است که کلاه کش باف سورمه اي رنگي روي سر گذاشته و آن را تا روي گوش هاش پايين 
کشيده است . پيرمرد خطاب به کسي که کنارش نشسته است حرف مي زند اما انگار صداي يک ديگر را نمي شنود پيرمرد 
دائم سرش را بالا و پايين تکان مي دهد و مي گويد  
...... گمونم توي جاده بوديم که گفتمش پس من چي ؟ گفتمش تو حتي قورمه سبزي رو بيشتر از من دوست داري. مي دوني 
چه کارکرد؟ دويد توي آشپزخانه و کاردي از توي گنجه بيرون آورد و گفت خفه شو! خفه شو! خفه شو! گفت اگه خفه نشي 
خودم با اين کارد خفه ت مي کنم . 
ديگري ميانه سالي است که عينک ذره بيني ته استکاني روي چشم هاش گذاشته و اداي کسي را در مي آورد که با تلفن 
حرف مي زند. انگشت شست دست راست اش را توي گوش اش فرو کرده و انگشت کو چک اش را جلو دهانش گرفته است  

........ بله قربان . حتما قربان ! هر چه شما بفرماييد. من ؟ من سگ کي باشم قربان ؟ من به فداي شما قربان . شما به سلامت 
باشيد. ساعت غلط کرده که سه و نيم باشه قربان . هر چه شما بفرماييد، ساعت همونه . شيشه ها رو هم گفته ايم که ديگه 
اون طرف خودشون رو نشون ندند. اگه نشون دادن قربان ؟ گردنشون رو با سنگ مي شکنيم قربان . خروس ها را هم خسب 
الامر حضرت عالي تهديد و بعضا تطميع کرده ايم که صبح ها بانگ نزنند. گفته ايم فقط پيش از ظهر مجازند آن قدر قوقولي 
قوقو بکنند تا جونشون به لب شون بياد. سگ ها هم مطابق امر شما قرار است روزها پارس کنند و شبها مثل بچه ي آدم 
کپه مرگشون رو بذارن و بخوابند. توي ويترين قربان ؟ همه چيز گذاشته ايم از شير شتر تا جان آدميزاد. 
گفت بخاري رو خاموش کن و قرص ت رو بخور. گفتم هوا سرده ، بخاري رو خاموش نمي کنم اما تو فقط يک کلمه ، فقط 
يک کلمه به من بگو که دوستم داري اون وقت اگه بخواهي صد تا قرص هم مي خورم . اون قدر قرص خواب آور مي خورم 
که تا صد سال ديگه ، تا هزار سال ديگه هم بيدار نشم . مي دوني چي گفت ؟ گفت برو گم شو. گفت مي خوام سر به تنت 
نباشه . 
به مبارک گفته ام شيشه هاي ويترين رو با دستمال ، خوب برق بندازه نمک پرورده ايم قربان . دست بوسيم قربان . صبح ها 
اگه گنجشک ها جيک بکشند و مزاحم خواب حضرت عالي بشن جيک دونشون رو در مي آوريم قربان . از آن موضوع هم 
اصلا نگران نباشيد قربان . به همه ي درخت هاي همسايه دستور داده ايم از اين به بعد سايه شون رو وي حياط ما بندازند. 
به تيرهاي برق گفته ايم احترام کنند. از روز شنبه قراره همه ي گربه ها روزي سه بار جلو ايوان بيايند و زانو بزنند قربان . 
گفتم ش دست هاي من خاليه ، نيگا کن ! بي وفا نگاه هم نکرد. رفت لب حوض نشست و يکي از ماهي هاي قرمز توي 
حوض رو انداخت جلو گربه . 
پيرمرد اين را که مي گويد با صداي بلند شروع مي کند به گريه کردن . پرستاري که صداي گريه پيرمرد را شنيده است از ته 
سالن با ليوان آب به طرف آن ها مي آيد. مرد عينکي پرستار را که مي بيند ساکت مي شود. پرستار به هر کدام يک قرص 
مي دهد و آن ها را به طرف اتاق هاشان مي برد. مرد عينکي هنوز دست اش را به حالت گوشي تلفن نگه داشته و همان 
طور که دور مي شود فرياد مي زند تقصير اين جيرجيرک هاي لعنتيه که ساکت نمي شن . از سر شب تا کله ي سحر دائم 
جير جير مي کنند قربان . بايد سم پاشي بشن . بايد هزار بار کشته بشن و بعد هم سوزانده بشن قربان ........ 

قرص اثرش را گذاشته و مرد بين خواب و بيداري است . نمي تواند کلمات را درست ادا کند. با لحن خواب آلودي مي گويد آآ 
اگه ک ک کلک شون ک ک کنده نشه ا ا از ص ص صداي اون ها ش ش شب ها هي هيچ کس خواب را اا حت نداره ق 
ق قربان ! 
ساعت چهار صبح است و من هنوز به آن دو نفر که در بخش اعصاب ديده ام فکر مي کنم . به طرف ماشين مي رويم . 
چشم ها از بي خوابي مي سوزند. به عليرضا مي گويم او رانندگي کند. توي ماشين که مي نشينم ، پشتي صندلي را مي 
خوابانم . عليرضا از جبهه تنگ چزابه و از سنگري که به شکل کانال زيگزاگي شکل بوده حرف مي زند. کانالي که مثل يک 
گور دست جمعي دراز و تنگ بوده است . از گلوله هاي توپ و خمپاره و آر پي جي م يگويد که از صبح تا شب بر سر آن ها 
مي باريده . از شيارهاي توي کانال مي گويد که به عنوان محراب استفاده مي کرده اند. از کشته ها و از کشته ها و از کشته 
هاي زيادي مي گويد که هر روز و شب توي کانال ميداده اند. از بوي خون مي گويد که بيشتر از بوي کنسرو لوبيا به مشام 
شان مي رسيده . از ظهري مي گويد که گلوله اي توي يکي از شيارهاي کانال مي افتد و او سراسيمه چند صد متر را زيگزاگ 
توي کانال مي دود و منصر را توي محراب مي بيند که ترکش توي نخاعش خورده و از ضعف به ديواره خاکي کانال تکيه 
داده است . 
عليرضا دقيقه اي سکوت مي کند و بعد مي گويد وقتي رفتم بالا مادرش گفت که منضور داشته فيلم مستندي درباره جنگ 
از تلويزيون تماشا مي کرده که دچار هيجان شده . 
شيشه ي پنجره را پايين مي آورم . باد خنکي توي ماشين مي پيچد. 
علي رضا ادامه مي دهد دکترها گفته بودن که ديدن چنين فيلمهايي براي او سم مهلکه . 
دست ام را از پنجره بيرون مي برم . باران کاملا قطع شده است . چشم هام بسته است و خواب هستم و نيستم . ناگهان نور 
شديدي مثل نور چراغ هاي يک کاميون که با نور بالا به طرف ما بيايد توي چشم هام مي تابد اما هر چه منتظر مي مانم 
صداي کاميوني را نمي شنوم . چشم ها را باز مي کنم . هيچ ماشيني توي خيابان نيست . عليرضا با پشت دست چشم هاش را 
پاک مي کند و با لبخند نگاهم مي کند. اتفاقي افتاده است ؟ 
  11
ساعت ده صبح است که از خواب بيدار مي شوم . ماجراي ديشب مثل کابوسي توي ذهنم جابجا مي شوند. صبح زود که علي 
مرا به آپارتمان ام رساند، ماشين ام را به او دادم تا يان چند روز که درگير کارهاي دفن و کفن منصور است بدون ماشين 

نماند. توي آشپزخانه که مي روم صداي زنگ در بلند مي شود. در را باز مي کنم . سايه است . چادر مشکي کرپ نازي به سر 
کرده است . روي صندلي که مي نشيند چادرش روي شانه اش مي افتد. زيباتر از روزهاي قبل به نظر مي رسد. هنوز صبحانه 
نخورده . به طرف روشويي که مي روم مي پرسم از پايان نامه ات چه خبر؟ چيزهايي مي گويد که صداي شير آب نمي گذارد 
حرف هاش را درست بشنوم . شير آب را مي بندم و همان طور که مسواک مي زنم مي آيم توي هال تا صداش را بهتر 
بشنوم . کتاب چاپ سنگي کوچکي را از کيف اش بيرون مي آورد و شروع مي کند به خواندن يکي از مکالمات خداوند و 
موسي  
اي پسر عمران ! هر گاه بنده اي مرا بخواند، آن چنان به سخن او گوش مي سپرم که گويي بنده اي جز او ندارم اما شگفتا 
که بنده ام همه را چنان مي خواند که گويي همه خداي اويند جز من . 
لبخند مي زنم و به طرف روشويي برمي گردم . صورت ام را با صابون مي شويم و بعد حوله را با خودم توي هال مي آورم و 
روبه روي سايه ، پشت به پنجره مي نشينم . نور از پنجره به سايه تابيده و صورت اش را روشن کرده است . صورت ام را با 
حوله خشک مي کنم و به سايه که لا به لاي کاغذهاش دنبال چيزي مي گردد خيره مي شوم . از روي تکه کاعذي شروع 
مي کند به خواندن . 
بينديش که گويي شبي سرد و زمستاني با همسر آبستن ات در بيابان تاريکي راه گم کرده باشي. شب بي مهتابي است و 
بيابان آن چنان تاريک که اگر اندکي از هم دور شويد جز با صدا کردن هم ، يکديگر را نمي يابيد. در چنين ظلمات محضي 
سوسوي شعله اي را مي بيني و همسرت را همان جا در تاريکي و سرما رها مي کني و به اميد يافتن راه به سمت نور مي 
روي. به شعله که مي رسي از ترس نزديک است قالب تهي کني شعله اي نيست ، آتشي است بدون دود که از لابه لاي 
شاخه هاي درخت تا دل آسمان پيوسته است . وحشت زده برمي گردي و به عمق تاريکي بيابان مي گريزي. کمي بعد نفس 
زنان مي ايستي و دوباره به سمت درخت مي روي. اين بار صداي غريبي مي شنوي که انگار از لاي ستاره ها تا وسط درخت 
آمده است . 
اني انا ربک فاخلع نعليک انک بالواد المقدس طوي و انا اخترتک فاستمع لما يوحي . 
همانا پروردگار تو هستم . کفش هات را از پا بيرون آر که تو در وادي مقدس طوي هستي و من تو را برگزيده ام ، پس به آن 
چه وحي مي شود گوش بسپار. 
چهره ي سايه برافروخته شده و من کم کم نگران اش مي شوم . ادامه مي دهد  

همان صدا به تو خطاب مي کند که دست در گريبان فرو کن و سپس بيرون بياور تا فروغي چون خورشيد از دستان ات بتابد. 
ديگر نه راه که خودت هم روشن شده اي. نزد همسرت بر مي گردي و او با ترس از تو مي پرسد راه را يافتي؟ و تو از اعماق 
جان ات مي گويي يافتم ، يافتم ، يافتم . 
من محو پلاک روي سينه ي سايه شده ام . توي چشم هاش نگاه مي کنم و مي گويم و خوشبختي . 
مي خندد و مي گويد تو هم خوش بختي . 
دست ام را جلو مي برم و پلاک طلاي روي سينه اش را لاي انگشتانم مي فشرم . هديه اي است که عليرضا شب عقدمان 
به ما داده است . روي پلاک کلمه علي به طرز زيبايي حکاکي شده است . 
مي گويم تو خوشبختي. علي خوش بخت است . منصور خوشبخت بود. موسي هم خوشبخت بود. 
سايه دوباره مي خندد و مي گويد درباره موسي کاملا حق با توست . کسي که خداوند در بيست سوره ي قران درباره اش 
حرف زده باشه و صد و سي و شش بار اسمش رو تلفظ کرده باشه حتما آدم خوشبختيه . کسي که به قول خودت تنها انساني 
است که صداي خداوند رو شنيده حتما خوشبخته . دست هاش را توي دست هام مي گيرم و پيشاني ام را روي آنها مي 
گذارم . 
احساس احمقانه اي دارم . دلم مي خواهد شبي هم من و سايه در بيابان سرد و تاريکي گم و گور شويم . 
شعله اجاق را زير کتري روشن کرده ام . فنجان ها را توي سيني مي چينم . سايه فلاسک را از توي کابينت بيرون مي آورد و 
مي گويد هفتاد نفر از قومش رو با خودش به کوه طور مي بره تا شاهد مکالمه ي او و خداوند باشن . شيشه نسکافه و شکر را 
توي سيني مي گذارم . اما برگزيدگان نادان قوم ش ميگن تا خداوند رو آشکار نبينيم ايمان نمي آوريم . اجاق را خاموش مي 
کنم و چند پيمانه چاي تو فلاسک مي ريزم . خداوند به موسي فرمود بر کوهي تجلي مي کنم ، اگر کوه بر جاي خود ماند 
آنگاه مي توانيد مرا ببينيد .يک قالب کره و چند تکه نان از توي فريزر بيرون مي آورم و با خودم فکر مي کنم اين پروژه 
براي سايه زيادي سنگين است . سيني را به دست سايه مي دهم و آب جوش را توي فلاسک خالي مي کنم . چند شيريني و 
دو تا شيشه شير پاستوريزه هم از توي يخچال بيرون مي آورم . روي صندلي که مي نشينم مي پرسم به نظر تو خداوند واقعا 
بر کوه نجلي کرده ؟ منظورم اينه که تو مطمئن هستي خداوند بر کوه تجيل کرده ؟ سايه بي حالت نگاه ام مي کند. 
مواظب حرف زدن ام نيستم تو واقعا به اين افسانه هايي که مي گي باور داري؟ 
خيال مي کند حرف هام جدي نيست . با لبخند مي گويد يونس اين ها افسانه نيست . 

با صداي بلند تر مي گويم هست ! 
کاغذهاش رو توي کيف اش مي گذارد. کمي ترسيده است حتي اگه افسانه باشد خيلي شون رو از خودت ياد گرفتم . 
فنجان ها را پر از چاي مي کنم و مي گويم از من کي؟ من امروز با من ديروز من سالها فاصله داره . آن چه که الان مي 
فهمم اينه که همه ي اين چيزها افسانه ست . 
مي گويد ديشب تا ديروقت بيدار بوده اي و معلومه که اصلا سرحال نيستي . 
عصباني مي شوم و با فرياد مي گويم منظورت اينه که عقلم رو از دست داده ام ؟ هميشه همين طوره . هر کس بخواد يک 
قدم از خرافات و منقولات فاصله بگيره يا انگي ديوونه مي خوره ، يا مارک ملحد، يا مهر روشنفکر، اتفاقا هيچ وقت تا اين حد 
سر حال نبوده ام . 
توي اين دو سال که عقد کرده ايم هيچ وقت سرش فرياد نکشيده ام . سايه انگشتان دست هاش را به هم گره مي زند. 
منظورت از خرافات و منقولات چيه ؟ يونس ! حواست هست چي داري مي گي؟ 
البته که حواسم هست . قبول دارم که زماني به اين چيزها اعتقاد داشتم اما محالا نمي تونم به چيزهايي که تو و علي و چه 
مي دانم ، خيلي هاي ديگه ايمان داريد، ذره اي باور داشته باشم . نمي تونم . خودم هم از اين وضعيتي که دچارش شده ام 
راضي نيستم اما احساس مي کنم بايد يک روزي اين چيزها رو مي فهميدي . 
صورت اش مثل گچ سفثيد شده است . بعد چيزهايي درباره ي خداوند مي پرسد که هر چه سعي مي کنم ترديدهام را کتمان 
کنم نمي توانم . مي توانم درک کنم که حرفهام چقدر برايش تلخ و ناگوار است . فنجان هاي چاي يخ زده اند. از روي صندلي 
بلند مي شود. 
مي گويم کجا مي ري ؟ 
چشم هاش پر از اشک شده اند. حتي نگاه ام نمي کند. در آپارتمان را که مي بندد فرياد مي زنم سايه ! 
مي روم دنبالش . توي راهرو دوباره صداش مي کنم . صورت اش را برنمي گرداند و سوار آسانسور مي شود. به آشپزخانه برمي 
گردم و روي صندلي مي نيشينم . دست ها را ستون گونه هام مي کنم و زل مي زنم به صندلي خالي سايه که از ميز صبحانه 
فاصله گرفته و به شکل مورب رها شده است . زل مي زنم به فنجان هاي چاي، به قاشق هاي کوچک توي سيني و به 
شيشه هاي شير که حالا مثل آدم هايي که سرشان را بريده اند کنار هم ايستاده اند و جيک شان در نمي آيد. 
  12

سه روز است که سايه حتي تلفن هم نزده است . آدرس منزل پارسا را از دانشگاه گرفته ام . به مهرداد زنگ مي زنم که اگر 
دل اش مي خواهد با هم به خانه ي پارسا برويم . قبل از ظهر روز جمعه است که من و مهرداد با تاکسي به طرف خانه ي 
پارسا مي رويم . راديو ماشين مسابقه بيست سئوالي پخش مي کند. مورد مسابقه اره است . 
به مهرداد مي گويم بالاخره نگفتي چي شد به ايران اومدي؟ 
عينک اش را توي جيب بزرگ پيراهن اش مي گذارد و مي گويد اومده م مادرم رو با خودم ببرم فلوريدا. دکترها مي گن 
اميدي به زنده موندن جولي نيست . 
از پنچره به بيرون نگاه مي کند. توي ترافيک گير کرده ايم و از اگزوز اتوبوسي که جلو ما ايستاده است دود غليظي بيرون 
مي آيد. 
مهرداد شيشه ي پنجره را بالا مي آورد و مي گويد دلم مي خواد بعد از جوليا مادرم کنارمون باشه ، دخترم جووانا خيلي 
دوست داره مادرم رو ببينه . 
شرکت کننده ي مسابقه ي راديويي مي پرسد توي همه ي خونه ها پيدا مي شه ؟ 
جلو سينما شهر قصه پياده مي شويم و به طرف شمال خيابان مي رويم . تا به خانه ي پارسا برسيم ، موضوع منصور را براي 
مهرداد تعريف مي کنم . دل اش مي خواد تا ايران است عليرضا را ببيند. ظهر شده است و صداي گرفته ي اذان از دور به 
گوش مي رسد. 
خانم فخريه ، مادر پارسا، بانوي آداب دان و با وقاري است . وقتي خودم را معرفي مي کنم با خوش رويي ما را به اتاق پذيرايي 
مي برد. پرده هاي توري سفيد به دو طرف پنجره قلاب شده اند. مهرداد سيگاري آتش مي زند و مي گويد دل اش براي 
دخترش جووانا تنگ شده است و مي خواهد بعدازظهر به او تلفن بزند. 
خانم فخريه با سيني کوچکي که دو فنجان شير قهوه توي آن است مي آيد و روبه روي ما مي نشيند. تور سياهي روي 
سرش انداخته است . مي گويم دکتر پارسا از مفاخر و ذخاير علمي ما بودند و فقدان او براي جامعه ي دانشگاهي ما واقعا غير 
قابل جبرانه . 
چيزي نمي گويد به قاب عکس پارسا که به ديوار مقابل ام آويخته شده است نگاه مي کنم . از عکسي که در پرونده اش 
ديدم کمي جوانتر است . 

اميدوارم گزارش علمي من نهايتا در کاهش چنين حوادثي مؤثر باشه . مهرداد سيگارش را توي زير سيگاري مي تکاند و به 
کمک ام مي آيد. 
خانم فخريه ، به عقيده ي شما دکتر چه انگيزه اي براي اين کار داشته ؟ 
مادر پارسا دست هاش را توي هوا تکان مي دهد و مي گويد نمي دونم ....من وافعا چيزي نمي دونم . بعد از فوت پدرش ، 
سرهنگ پارسا، محسن به خاطر من از آمريکا به ايران اومد. محسن تنها فرزند ما بود، به همين خاطر من و پدرش هميشه 
سعي مي کرديم در زندگي راحت باشه . البته پدرش اجازه نمي داد که محسن با هر کسي دوست باشه يا هر جايي رفت و آمد 
کنه . تمام کوشش ما اين بود که فرزند سالم و با فرهنگي به جامعه تحويل بديم اما ديديد که جامعه ما چطور با او رفتار کرد. 
چشم هاش پر از اشک مي شوند. با گوشه ي تور سياه اش چشمان اش را پاک مي کند. 
مي گويم منظورتون از جامعه کيه ؟ شما واقعا شخص خاصي رو در اين ماجرا مقصر مي دونيد؟ 
بعد از سرهنگ من خيلي تنها شدم . محسن نبايد با من اين کار رو مي کرد. محسن هم من و هم خودش رو تباه کرد. توي 
پرونده ش نوشته ند که محسن من به خاطر نااميدي و يا فشار بيش از حد کار خودش رو از بين برده . اما همه ي اين چيزها 
دروغه . محسن هيچ وقت نااميد نبود، هيچ وقت از کار شکايتي نداشت . او آدم معقول و منطقي اي بود. بستگان ما همه مي 
دونستند که رفتارهاي محسن کاملا سنجيده و حساب شده است . او به همه کس و همه چيز به شکل علمي نگاه مي کرد . 
شيره قهوه تون سرد مي شه ، لطفا ميل کنيد. 
فنجان هاي شيره قهوه را از توي سيني برمي داريم . قبل از وقوع حادثه تغييري در رفتارش نديديد؟ مثلا عصبي، زود رنج و 
يا بهانه گير نشده بود؟ 
خانم فخريه بلند مي شود و قاب عکس کوچکي را از روي دراور گوشه ي اتاق مي آورد و نشان ام مي دهد. عکسي از پارسا 
است که با دو دست خط کش لاکي بلندي را تا حد شکسته شدن خم کرده و به دوربين لبخند مي زند. 
اين عکس رو سه هفته قبل از مرگ ش از او گرفته ام . محسن هميشه همين طور که توي عکس مي بينيد مي خنديد. 
هميشه شاداب بود. با اين که شب ها تا دير وقت مطالعه مي کرد يا چيز مي نوشت اما هميشه از ساعت شش صبح بيدار بود 
. با نظم و برنامه ريزي دقيق زندگي مي کرد. مثل ساعت منظم بود وقتي بيدار مي شد اول کمي ورزش مي کرد بعد دوش 
مي گرفت و تا صبحانه رو آماده کنم روزنامه مي خوند. گاهي هم به جاي خوندن روزنامه به اخبار گوش مي داد. از وقتي که 
به ايران اومده بود اين برنامه رو اجرا مي کرد. فقط دو ماه قبل از مرگ اش بود که کمي منزوي شده بود. صبح ها دير از 

خواب بيدار مي شد و مرتب ورزش نمي کرد. بيش تر از اوقاتي که خونه بود، توي اتاق کارش بود. اما چيز مهمي نبود. حتي 
يک بار پيش دکتر روانشناس هم رفت اما دکتر گفته بود که جاي نگراني نيست . 
مهرداد سيگارش را توي زير سيگاري خاموش مي کند و مي گويد خانم فخريه از اين که اين سئوال رو مي کنم عذر مي 
خوام اما ايشان اين اواخر عاشق کسي نشده بود؟ 
منظورتون انه که به کسي علاقه مند شده بود؟ نه ، گمان نمي کنم . اگه محسن به کسي علاقه داشت حتما به من مي گفت . 
از کجا اين قدر اطمينان داريد که در چنين موردي شما رو مطلع مي کرد؟ 
چون از نظر من هيچ مانعي براي ازدواج او وجود نداشت . هيچ دليلي نداشت که چنين چيزي رو از من پنهان کنه . اما من 
مطمئن هستم که چنين ماجرايي اصلا وجود نداشته به علاوه ، محسن فقط عاشق کارش بود. عاشق تدريس و مطالعه بود. 
محسن من به معناي واقعي کلمه عاشق علم بود. 
مي گويم ممکنه اتاق کارش رو ببينم ؟ 
البته . من پس از مرگ ش هيچ وقت تو اتاق ش نرفتم . حالا هم نمي خوام برم . 
مادر پارسا من و مهرداد را به اتاق پارسا راهنمايي مي کند و خودش به اشپزخانه مي رود. اتاق پارسا ضلع شرقي ساختمان 
است . اتاق نسبتا کوچکي است که ميز کار و کامپيوترش تقريبا نصف فضاي اتاق را پر کرده است . گوشه ي ديگر اتاق چند 
قفسه پر از کتاب قرار دارد. همه ي کتاب ها علمي و اغلب به زبان انگليسي اند. دو قاب عکس هم به ديوار آويخته شده 
است . يکي عکس سياه و سفيدي است از پدر پارسا در اونيفورم نظامي و ديگري طرحي است با مداد کنته از ماکس پلانک . 
با عجله کتاب ها و جزوات روي ميز پارسا را ورق مي زنم . جزوه ي دست نويس پر حجمي را از روي ميز برمي دارم . روي 
جزوه با خط درشتي نوشته شده است تحليلي رياضي مفاهيم انساني. دفترچه ي کوچکي هم کنار تقويم روميزي گذاشته شده 
که پارسا يادداشت هاي روزانه اش را توي آن مي نوشته . هم جزوه و هم دفترچه را بر مي دارم تا آن ها را بخوانم . مهرداد به 
من اشاره مي کند که توي حافظه ي کامپيوت هم بايد چيزهاي با ارزشي باشد. کامپيوتر را مي گذارم براي بعد. از اتاق 
بيرون مي آييم . توي هال از خانم فخريه خواهش مي کنم که يادداشت ها و جزوه را براي مدت کوتاهي و فقط براي 
مطالعه ، در اختيارم قرار دهد. 
مي گويد چيز زيادي از اون ها دستگيرتون نميشه اما اگه فکر مي کنيد کمک تون مي کنند خوندن اون ها از نظر من 
اشکالي نداره . 

ساعت دو بعد از ظهر است که به آپارتمان ام مي رسيم . مهرداد ساندويچ ها را روي ميز مي گذارد و من دو تا نوشابه از توي 
يخچال بيرون مي آورم . ناهار که مي خوريم مهرداد مي گويد پاسپورت مادرش را گرفته است و حالا بايد براي او ويزا تهيه 
کند. مي گويد از نظر سفارت سوئيس که حافظ منافع آمريکا در ايران است خروج مادرش از کشور که پيرزن بيماري است 
بدون اشکال است . بعد از ناهار مهرداد سيگاري آتش مي زند و من مي پرسم نمي خواي به جووانا تلفن کني؟ خيلي دل م 
ميخواهد صداش رو بشنوم . 
مي گويد فارسي ش خيلي خوب نيست اما شيرين حرف مي زنه . 
مهرداد سراغ تلفن مي رود و من روي کاناپه دراز مي کشم . مهرداد شماره مي گيرد و من به سايه فکر مي کنم . به مادرم 
فکر مي کنم . به پارسا. به مونس . به علي دوباره به سايه . به منصور. به مهرداد. به پايان نامه ام . به جوليا به خداوند........ 
به سرعت از روي کاناپه بلند مي شوم وتلفن را روي بلندگو مي گذارم تا صداي جوونا را بشنوم . به مهرداد مي گويم از 
دخترش بخواهد که فارسي صحبت کند. 
جوان يکي از دوستانم اينجاست که مي خواد صدات رو به فارسي بشنوه . حالا بگو ببينم مادر بزرگ کجاست ؟ 
رفته است بانک پدر، مي خواي بدوني ديروز چه اتفاقي افتاد توي کودکستان ؟ 
البته عزيزم . 
مايک توي يک دقيقه تا صد شمرد اما من فقط توانست تا هشتاد و سه شمرد. 
تا هشتاد و سه هم خيلي خوبه عزيزم . اون وقت ها که من به اندازه ي تو بودم توي يک دقيقه تا شصت هم نمي تونستم 
بشمرم . 
مارگارت تا بيست و پنج بيش تر نتوانست شمرد. آخه زبانش گرفت . آيريس مي گويد که خداوند مي تواند توي يک دقيقه تا 
هزار بشمارد. 
آيريس راست گفت پدر؟ 
گمونم حق با آيريس باشه ، جووان . 
آلن را که شناخت ؟ همان که توي زمين بازي با آينه اي که از توي کيف خانم جکسون دزديه بود آفتاب را توي چشم بچه 
ها انداخت . 
اين بار چه کرده جووان ؟ 

کاري نکرد اما گفت خداوند هر کاري مي تواند کرد. آلن گفت خداوند مي تواند ساختمان چهل و دو طبقه ي خيابان گلدگيت 
را توي يک دقيقه خرد کند. آلن مي گويد خداوند حتي مي تواند يک کشتي بزرگ پر از ذغال سنگ را با يک فوت غرق کند 
يا بدون تور ماهيگيري هزار تا ماهي گنده از دريا گرفت . 
مهرداد به من نگاه مي کند و با لبخند از دخترش مي پرسد نظر تو چيه جووان ؟ 
خوب درست است که آلن هفته قبل ساندويچ پنيرم را از توي دستم دزديد اما من فکر کرد که در اين مورد حق با او باشد. 
نظر من هم همينه جووان . 
بدر؟ 
چيه عزيزم ؟ 
پس به نظر تو خداوند همه کاري مي تواند انجام داد؟ 
البته جووان . 
حتي مي تواند مامان را خوب کرد؟ 
مهرداد بهت زده روي صندلي مي نشيند. دست اش را روي پيشاني اش مي گذارد و به پشتي صندلي تکيه مي دهد. مي 
گويد ofcourse honey  
  13
ساعت نه صبح که دکتر مير نصر را با وقت قبلي ملاقات مي کنم . نشاني اش را در دادگستري و از روي تکه کاغذي که 
وقت خودکشي در جيب پارسا بوده ، يادداشت کرده ام . مطب دکتر مير نصر در طبقه ي هفتم يک برج بيست و يک طبقه 
است . با اين که حدود هجده ماه قبل و فقط براي يک بار پارسا را ديده است اما بر خلاف بازپرس فيضي خيلي خوب او را به 
خاطر مي آورد. چيزي از خودکشي پارسا نمي داند. وقتي موضوع را به او مي گويم بيش از آن که متاسف شود، تعجب مي 
کند. تلفني به منشي اش مي گويد که پرونده ي پارسا را براي او بياورد. 
مي گويم چطور نمي دونيد؟ حتي روزنامه ها خبرش رو منتشر کردند. 
توي دو تا فنجان آرکوروک فرانسوي قهوه مي ريزد و مي گويد من روزنامه نمي خوانم . به کساني که اين جا مي آيند هم 
مي گويم روزنمه نخونند. يکي از فنجان ها را جلو من مي گذارد نه فقط روزنامه ، بلکه معتقدم هر چيز ديگه اي که بخواد 
اطلاعات پراکنده و دسته بندي نشده رو يک جا به مخاطب ش منتقل کنه ، مضره ، مضره . راديو، تلويزيون ، روزنامه و ماهواره 

تنها کارشون اينه که اگه نه بمب باران ، اما مثل باران اطلاعات پراکنده اغلب و بي خاصيت رو بر سر شما بريزند. اين که در 
بازار بورس فلان جا چه تغييري رخ داده يا تلسکوپ هابل اخيرا از دورترين نقاط فضا چي شکار کرده يا اين که در اثر سقوط 
هواپيمايي در نبراسکا شصت و پنج نفر کشته شده اند يا حتي زارعي دانمارکي گربه ي عجيبي رو توي اصطبل مزرعه ش 
پيدا کرده که در برابر نور خورشيد سبز و در سايه به رنگ خاکستري درمي آد، چه فايده اي براي ما داره ؟ واقعا دانستن اين 
که زني سه قلو زاييده يا مردي دو کودک ش رو توي وان حمام خفه کرده چه اهميتي داره ؟ 
قهوه ام را هم مي زنم و به شوخي مي گويم بالاخره باران خبر از خشک سالي جهل که بهتره . 
موافق نيستم . باران خبر دانايي انسان رو آشفته مي کنه و وقتي آگاهي کسي آشفته شد خود او هم درمانده مي شه . دانايي 
پريشان از جهل بدتره چون به هر حال در ندانستن آرامشي هست که در دانستن نيست . مثلا اگه بدونيد دچار نوعي بيماري 
هستيد که تا چند ماه ديگه مي ميريد، چه احساسي خواهيد داشت ؟ حتي کساني احتمالا مايل اند پولي پرداخت کنند که 
چيزهايي رو ندونند. 
به سوال اش جوابي نمي دهم اما براي اين که حرفي زده باشم مي گويم به هر حال در دنياي امروز فرار کردن از اين به 
تعبير شما باران اطلاعات کار ساده اي نيست . 
کمي از قهوه اش مي نوشد و مي گويد موافق م ، کار دشواريه اما به هر حال من ترجيح مي دم به جاي روزنامه خوندن يا 
تماشاي تلويزيون ، موزيک گوش کنم يا غزلي از حافظ بخونم . 
توي چشم هاش زل مي زنم و با شيطنت و لحن معنا داري مي گويم موافق ام . 
منشي دکتر وارد اتاق مي شود و پرونده ي پارسا را روي ميز او مي گذارد . دکتر مير نصر با شيطنت به منشي اش که از اتاق 
بيرون مي رود نگاه مي کند و مي گويد در دنياي به اين بزرگي خيلي چيزها هست که از روزنامه و تلويزيون بهترند. موافق 
ايد؟ 
با لبخند مي گويم در حال حاضر آن چه که از همه ي چيزها براي من مهم تره محتويات پوشه ايه که جلو شماست . 
پوشه را ورق مي زند و خيلي جدي مي گويد ما روان کاوها مثل سنگ صبور، کشيش کليسا و يا کارمندان بانک هستيم . راز 
ديگران رو هرگز نبايد فاش کنيم . مطمئنا با هر تلاشي که حتي ذره اي باعث کاهش چنين رفتارهاي ناهنجاري در اجتماع 
بشه که نبايد مخالف باشيد. نامه ي دانشگاه را جلوش روي ميز مي گذارم و بار ديگر قصدم را از اين تحقيقات به او بادآوري 
مي کنم . مي گويم دکتر پارسا ديگه وجود نداره . خواندن اين پرونده چه ضرري مي تونه براي او داشته باشه ؟ 

کمي فکر مي کند و بعد مي گويد پرونده را فقط با مجوز کتبي از خانواده اش مي تواند در اختيارم بگذارد. 
از مطب دکتر مير نصر يکراست به دفتر کارم در سازمان پژوهش ها مي روم . يادداشتي از رئيس سازمان روي ميزم است . 
گزارشي از پيشرفت کار مي خواهد. چه پيشرفتي داشته ام ؟ به پشتي صندلي تکيه مي دهم و چشم هام را مي بندم . به 
اطلاعاتي که از دانشجويان پارسا، مادرش ، پرونده قضايي و کيوان بايرام به دست آورده ام فکر مي کنم . چيزي دستگيرم 
نمي شود. به طرف پنجره مي روم و به پايين نگاه مي کنم . دو اتومبيل به هم کوبيده اند و خيابان را بسته اند. ماشين هاي 
زيادي پشت سر آن ها توي ترافيک گير کرده اند. ماشين هايي که دورترند و از تصادف بي خبرند کلافه شده اند و دائم بوق 
مي زنند. کمي پايين تر، پليس برگ جريمه اي را زير برف پاک کن اتومبيلي مي گذارد که جاي ممنوعي پارک کرده است . 
تلفن زنگ مي زند و من با عجله از کنار پنجره به طرف ميز کارم مي روم و گوشي را برمي دارم . صداي گرفته اي از آن 
طرف سيم مي آيد. اول خيال مي کنم سايه است اما صداي سايه نيست  
همه چيز ناگهان به هم ريخت . وقتي بازي شروع شد من به سرعت فرار کردم و او دنبال من دويد. من گفتم من توي بازي 
نيستم . اما او همه ش مي گفت آهسته تر آهسته تر. دور استخري مي چرخيديم . بعد تندتر دويديم و او هم مجبور شد سريع 
تر بدود. به خدا تقصير من نبود. من رفتم روي لبه ي استخر. او گفت اون جا نرو! من اهميت ندادم . بعد او هم آمد روي لبه . 
آن قدر چرخيدم تا گيج شد. اما من گيج نشدم . به خدا تقصير من نبود. من به پشت سرم نگاه نمي کردم . خيلي ترسيده بودم . 
بعد شنيدم که تالاپي افتاد توي آب . آب به سر و روي من پاشيد. 
چند لحظه ساکت مي شود. قبل از اين که بگويم شماره را عوضي گرفته است و گوشي را بگذارم ، از روي کنجکاوي مي 
پرسم بعد چي شد؟ 
هيچي. بعد من به آرامي ايستادم و به سطح آب خيره شدم . اما او هرگز بالا نيامد. 
  14
چند بار به مادرم تلفن زده ام اما کسي گوشي را برنداشته است . کمي نگران شده ام . روي تخت خواب دراز مي کشم و چزوه 
ي دست نويس پارسا را ورق مي زنم . پارسا در مقدمه ي جزوه اش نوشته است علي رغم اين که در تکميل اين پروژه از 
دوستان اش که همگي از تحجصيلات عالي در زمينه هاي رياضيات ، علوم سياسي، جامعه شناسي، فلسفه و روان شناسي 
برخوردارند استفاده کرده است . با اين حال بررسي هاي او مطلقا علمي نيستند و بايد تنها به عنوان مقدمات و طرح اوليه ي 
چنين مباحثي تلقي شوند. 

روي بيشتر صفحات جزوه که از کاغذهاي شطرنجي اند، منحني هايي در دستگاههاي مختصات دو بعدي و سه بعدي رسم 
شده است . منحني ها شکل هندسي توابعي هستند که به گمان پارسا روابط بين مفاهيم انساني را به زبان رياضي نشان مي 
دهند. مجموعه اي از اين منحني ها رابطه ي خوش بختي را به تفکيک با مفاهيمي مثل شغل ، نفوذ اجتماعي، تحصيلات ، 
شهرت و درآمد نشان مي دهند. گروه ديگري از گراف ها کوششي هستند براي بررسي کمي و کيفي يک جامعه ي ايده آل . 
در بررسي کمي، نقش پارامترهايي نظير وسعت خاک، ميزان جمعيت ، نسبت جوانان و زنان از کل جمعيت ، اشتغال ، توليد 
ناخالص ملي، امنيت و نظم اجتماعي، ثبات سياسي و قدرت نظامي در اعتلا و سرعت رشد يک جامعه مورد مطالعه قرار 
گرفته است . در بررسي کيفي وزن مفاهيمي مثل اقتصاد، فرهنگ ، آزادي، تکنولوژي ، مذهب ، هنر، بهداشت ، آموزش و 
صنعت نسبت به وزن کل يک جامعه ي مطلوب برآورد شده است . بخش ديگر جزوه به عناصر مخربي که جوامع را دچار 
رکود و يا پس روي مي کنند مي پردازد. به همراه اين بخش آمار مفصلي از ناهنجاريهاي اجتماعي يکي از ايالات آمريکا در 
زمينه سرقت ، کلاهبرداري، تجاوز به عنف ، قتل ، آدم ربايي و جعل اسناد پيوست شده است . 
صداي زنگ در مي آيد. جزوه را روي ميز مي گذارم و به طرف در مي روم . ساعت ده صبح است . در را باز مي کنم . 
عليرضاست . آمده است تا کليد ماشين ام را بدهد. توي پذيرايي مي نشينم و من جزوه پارسا را به او نشان مي دهم . مي گويم 
آن را بخواند و اگر چيزي در آن ديد که به خودکشي اش مربوط مي شود به من هم بگويد. 
علي به جزوه من نگاه مي کند و با لبخند مي گويد هنوز هم مشغول نبش قبر پارسا هستي؟ 
اين پارسا مرده اي است که تا مرا توي گور نذاره نمي گه چرا توي گور رفته . پارسا در خانه اش کامپيوتري داره که شايد 
اطلاعات با ارزشي توي اون باشه . بالاخره ترکش هاي اين پروژه به تو هم خورد، کمکم مي کني؟ 
چند لحظه چيزي نمي گويد. بعد مي گويد کمکت مي کنم اما گاهي پرسش هايي است که از چرا پارسا خودکشي کرد؟ 
دشوارترند. پاسخ هاي اين سئوال چيزهايي هستند که از سطح ادراک ما فراترند. 
لحنش مثل هميشه پر از کنايه است . 
موضوع خاصي هست که مي خواي بگي؟ 
انگار صدام را نشنيده باشد ادامه مي دهد. 
اين چيزها رو نميشه فهميد يا درک کرد يا حتي توضيح داد . به اين چيزها ميشه نزديک شد يا اون ها رو حس کرد و حتي 
در اون ها حل شد اما هرگز نمي شه اون ها رو حتي به اندازه ي ذره اي درک کرد و فهميد. 

تو مجبوري با کنايه حرف بزني؟ 
حرفي نمي زند. جعبه ي دستمال کاغذي را روي گل ميز شيشه اي سر مي دهد. جعبه ي دستمال تا لبه ي ميز جلو مي آيد. 
مي گويد تا اون جا که خاطرم هست سايه تو رو به خاطر ايمانت دوست داشت نه به خاطر عقلت . 
سايه گفت که تو در خيلي چيزها ترديد کرده اي. من از ترديدهاي تو نگران نيستم چون ترديد حق انسانه اما نگران چيز 
ديگه اي هستم . 
نگران چي؟ 
سکوت مي کند دوباره مي پرسم نگران چي هستي؟ 
انگار که توي ذهن اش دنبال کلمات بگردد، چند لحظه مکث مي کند و بعد مي گويد  
نگران اين که ناگهان از خودت شکست بخوري. اين که اون قدر نزديک بشي که ديگه چيزي ديده نشه . پارسا خودکشي 
کرد و تو هنوز نميدوني چرا. پاسخ ش هرچه که باشد حقيقت کوچيکيه اما حقايق بزرگتري هم هست . آيا موسي در وادي 
مقدس کلام خداوند را شنيد؟ کسي نميدونه . هيچ کس نميتونه با منطق علمي ثابت کنه که موسي در آن شب سرد و 
تاريک صداي خداوند را از ميان درخت شنيد يا نشنيد. آيا خداوند بر کوه طور تجلي کرد؟ کسي نميدونه . هيچ ابزار علمي برا 
ي اثبات و يا نفي تجلي خداوند بر کوه وجود نداره . آيا خداوند وجود داره ؟ کسي نمي دونه . کسي نميتونه به پاسخ هاي اين 
پرسش ها که هر کدام حقيقتي بزرگ ند نزديک بشه ، اما ندانستن به همان اندازه که چيزي رو اثبات نمي کنه نفي هم نمي 
کنه . ما به اين چيزها مي تونيم ايمان داشته باشيم يا ايمان نداشته باشيم . همين . 
کنترل از راه دور را از روي ميز عسلي برمي دارم و تلويزيون را روشن مي کنم . علي پشت به تلويزيون نشسته است . 
من به چيزهايي ايمان مي آرم که اون ها رو بفهمم . منظورم از فهميدن تجربه و عقل است . 
خرس عروسکي کوچکي را که به کليدهاي ماشين حلقه شده توي دست اش مي گيرد و مي گويد اين حرف درستيه . 
تو خداوند رو تجربه مي کني؟ 
کليدها را روي ميز رها مي کند آدم هايي رو مي شناسم که نه تنها وجود خداوند، بلکه ويژگي هاي او رو هم با نوعي بازي 
درک مي کنند و لذت مي برند. منظور من از بازي دقيقا تجربه کردن خداونده . 
از حرف هاش کمي عصبي شده ام اما سعي مي کنم خونسرد باشم . 
ممکنه براي اين ملحد توضيح بدي که با چه ابزاري و در چه آزمايشگاهي ميشه خداوند رو تجربه کرد؟ 

تلويزيون فيلم مستندي درباره ي تاريخچه ي ساخت تلسکوپ نشان مي دهد. علي با دقت توي چشم هام نگاه مي کند و با 
صداي گرفته و آهسته چيزي مي گويد که براي شنيدن اش مجبور مي شوم سرم را به طرف او خم کنم . با لحني پر از اندوه 
مي گويد متاسف م من واقعا از اين که ملحدها نمي توانند خداوند رو تجربه کنند متاسف م . در تجربه ي خداوند، بر خلاف 
تجربه ي طبيعت که قانون هاش بعد از آزمايش به دست مي آد، اول بايد به قانوني ايمان بياري و بعد اون رو آزمايش کني. 
حتي بايد بگم هر چه که ايمانت به اون قانون نيرومند تر باشه احتمال موفقيت آزمون ها بيشتره . يعني هر اندازه که به 
خداوند باور داشته باشي خداوند همان اندازه براي تو وجود داره . هر چه بيشتر به او ايمان بياوري، وجود و حضور او براي تو 
بيشتر مي شه . 
دست هاش رو توي هم گره مي زند و چند لحظه سکوت مي کند. دو قطره اشک گوشه ي چشم هاش جمع شده اند اما 
نمي ريزند. چيز زيادي از حرف هاش سر در نمي آورم اما مثل هميشه حس مي کنم انسجام و منطق شيريني در کلام اش 
وجود دارد. منطقي که يا بايد تمام گزاره هاش را بپذيري يا هيچ کدم شان را . يک برگ دستمال کاغذي بيرون مي آورد و 
رطوبت چشم هاش را مي گيرد. مي گويد گرچه هستي خداوند ربطي به ايمان ما نداره اما احساس اين هستي کاملا به ميزان 
ايمان ما مربوطه . 
علي دوباره به جعبه ي دستمال کاغذي روي ميز خيره مي شود و اين بار با شدت بيشتري به آن تلنگر مي زند. جعبه مقوايي 
دستمال کاغذي مي لغزد تا از کنار خرس عروسکي جاکليدي مي گذرد و به گوشه ي فنجان برخورد مي کند و اندکي مايل 
مي شود و بعد به سرعت به لبه ي ميز نزديک مي شود. براي لحظه اي دست ام را جلو مي برم تا مانع افتادن جعبه از روي 
ميز شوم اما دستمال نمي افتد. جعبه هاي دستمال در حالت ناپايداري متوقف مي شود. تنها جزء کوچکي از آن روي ميز 
است و بقيه اش در هوا معلق مانده است ! من ، حيرت زده محو جعبه دستمال شده ام . با آميزه اي از شگفتي و هيجان و 
ترديد و پرسش و ترس به علي نگاه مي کنم . علي با دست هاش صورت اش را پوشانده است و تکان نمي خورد. 
  15
توي ماشين ، پشت چراغ قرمز تقاطع گاندي و جهان کودک نشسته ام و به مهرداد فکر مي کنم . چند روز است او را نديده ام . 
دنبال گرفتن ويزاي آمريکا براي مادرش است . روزهاي آخر بهمن ماه است و هوا بي اندازه سرد شده است . نسيم سردي از 
پنجره ي ماشين تو مي زند. قرار است امشب ، من و مهرداد و عليرضا، توي يکي از رستوران هاي دنج تجريش شام را با هم 
بخوريم . با پرواز فردا صبح به اصفهان مي روم تا با شهره بنيادي که اين ترم به اصفهان منتقل شده ، حرف بزنم . از اصفهان 

که برگشتم بايد مهتاب کرانه را پيدا کنم . خيلي دلم مي خواهد پرونده ي پارسا را هرچه زودتر ببندم و خود را از اين آوارگي 
خلاص کنم . از اين وضع خسته شده ام . بيش از ده سال است که مثل کولي ها توي دانشگاه هاي تهران پرسه مي زنم . از 
اين دانشگاه به آن دانشگاه . ديگر از کلاس و ترم و واحد و اين جور مزخرفات حال ام به هم مي خورد. فردا صبح هم 
عليرضا مي رود سراغ کامپيوتر پارسا تا اين چند روزي که تهران نيستم فايل هاي آن را وارسي کند. 
هنوز چراغ قرمز است و ماشين ها پشت سر هم قطار شده اند. مدتي است که از سايه بي خبرم . از مادرم و مونس هم بي 
خبرم . پارسا و پارسا و پارسا و پارسا. همه چيزم شده است پارسا. مادرم ، خواهرم ، زن ام ، زندگي ام . حتي خودم هم شده ام 
پارسا. لعنت به پارسا. لعنت به من که اين پايان نامه را انتخاب کردم . اين تز لعنتي دارد همه زندگي ام را مي سوزاند. حتي 
ذره اي هم پيشرفت نکرده ام . يک اسپيروي زرشکي 2000 کنارم مي ايستد و شروع مي کند به بوق زدن . از پشت شيشه ي 
دودي آن لحظه اي به راننده اش ، که حالا برايم دست تکان مي دهد، نگاه مي کنم . پرويز است . برادر يکي از هم کلاسي 
هاي سال هاي دانشگاه . از آن جانور هاي خوشگل و پول دار و حقه باز. دختري که عينک آفتابي به چشم زده ، کنارش 
نشسته است . شيشه ماشين را که پايين مي آورد ، صداي موزيک راک اند رول از لاي پنجره ماشين اش مي زند بيرون . 
ميگويد سلام يونس ، کجايي پسر؟ 
لبخندي مي زنم و شيشه ي ماشين را پايين مي آورم . به چراغ راهنمايي اشاره مي کنم و مي گويم پشت چراغ قرمز . بعد 
يکي از بي خاصيت ترين سئوال هاي تمام عمرم را از او مي پرسم چه خبر؟ 
بوي تند ادکلن از توي ماشين اش زير دماغ ام مي پيچد . پرويز لب هاش را غنچه مي کند و با شيطنت به دختري که بغل 
دست اش نشسته اشاره م يکند و مي گويد  
بوي بنفشه بشنو و زلف نگار گير 
بنگر به رنگ لاله و عزم شراب کن  
بعد مي زند زير خنده . دختر بغل دست اش هم شروع مي کند به خنديدن . با خودم فکر مي کنم پرويز سه جمله است پرويز 
فکر نمي کند، پرويز شاد است ، پرويز راحت است . 
مي گويد هستيم ديگه . يا قاطي پايت افتاديم تو پارتي. ياداغ دود يا عشق و حال . خلاصه جور جوريم . يا با شوري جون يا با 
شيرين جون . وقتي هم هيچ کدوم نبود جمال ثريا رو عشق است ...... 

نور خورشيد صاف توي چشم ام مي تابد. آفتاب گير بالاي شيشه را که پايين مي آورم ، چشم ام مي افتد به عکس سايه که 
آن را پشت افتاب گير چسبانده ام . سايه توي عکس زير يک تابلوي آگهي تجاري بزرگ که ساعت اماکس را تبليغ مي کند 
ايستاده و رو به نقطه نامعلومي لبخند مي زند. پرويز هنوز دارد حرف مي زند اسي خان به سيا گفت خفه شو! گفت خودش 
شنيدم کثافت ! سيا گفت اشتباه شنيدي اسي خان ! اسي گفت مي کشمت ! مي کشمش ! به خدا هر دوي شما رو مي کشم . 
گفتم اسي خان آروم باش ! گقتم سيا تو کوتاه بيا و بگو غلط کردم ، بگو نفهميدم . بگو نوکرت ام . اسي گفت بي معرفت ! بي 
غيرت ! خون خون ش رو مي خورد. حق داشت . به سياوش گفتم آخه اين همه دختر تو شهر ريخته اون وقت همه رو ول 
کرده اي رفتي سراغ سوسن ؟ 
سوسن ديگه کيه ؟ 
پرويز به چراغ راهنماي مقابل که حالا چراغ زرد آن روشن شده است نگاهي مي اندازد و مي گويد آبجي اسي خان ديگه 
فدات شم . 
چراغ سبز مي شود و ناگهان اسپيروي زرشکي لاي صدها اتومبيلي که به سمت شمال بالا مي روند گم مي شود. بعد انگار 
چيزي گنگ و نامفهوم مثل بيرون آمدن غوکي از لا به لاي باتلاقي لزج و سياه از اعماق ذهن ام بالا مي آيد و بالا مي آيد 
و من را وسط تقاطع گاندي، وسط ماشين هايي که ديوانه وار به اطراف پراکنده مي شوند بي چاره مي کند. کلافه و درمانده 
به دو طرف خيابان نگاه مي کنم و بعد مثل بچه اي که توي خيابان مادرش را گم کرده باشد ترس برم مي دارد. دو دستي 
فرمان ماشين را مي چسبم و لحظه اي چشم هام را روي هم مي گذارم تا آن چيز نامفهوم شفاف شود و من از خودم بپرسم 
خداوندي هست ؟ 
  16
غروب است . صداي اذان از پنجره توي اتاق مي پيچد. سايه چادر سفيد گل داري به سر کرده و رو به جنوب نماز مي خواند. 
من تلويزيون تماشا مي کنم . مادر سايه بشقاب ميوه اي روي ميز مي گذارد و از اتاق بيرون مي رود. تلويزيون برنامه ي 
مستندي درباره ي نحوه ي از بين بردن علفهاي هرز پخش مي کند. سايه نمازش را تمام مي کند و مي آيد و روبه روي من 
روي کاناپه مي نشيند. سيبي از توي بشقاب برمي دارم و با چاقو آن را پوست مي گيرم . 
مي گويم قبول باشه . 
گره چادرش را از زير چانه اش باز مي کند و مي گويد خدا قبول کنه . 

سيب را با کارد چهار قارچ مي کنم و مي گويم توي چادر نماز قشنگ تري . 
چادرش را دور پاهاش مي پيچاند و مي گويد نمي خواد مثل بچه ها با من رفتار کني. نبايد به علي زنگ مي زدم . راست اش 
چاره ي ديگه اي نداشتم . خيلي ترسيده بودم . 
مي گويم هنوز هم مي ترسي؟ 
نه نمي ترسم . علي گفت دليلي براي ترسيدن وجود نداره . گفت شک کردن مرحله خوبي در زندگيه اما ايستگاه خيلي بدي 
است . 
چنگال را توي يکي از قاچ هاي سيب فرو مي کنم اگه من براي هميشه توي اين ايستگاه پياده شده باشم چي؟ 
روسري اش را برمي دارد و موهاش روي شانه هاش مي ريزد. 
علي مي گه چنين چيزي امکان نداره چون شک فقط يک توهمه . خداوند هست و بودنش هم ربطي به ما، ترديدهاي ما و 
دانايي ما نداره . گفت آن طرف اين شک چيزي نيست تا تو توي اون سقوط کني. علي گفت شک توهم حفره است . 
به هر حال به خاطر اون روز متاسفم . واقعا متاسفم . 
چند لحظه نگاهم مي کند و بعد مي گويد هر چه باشد شوهر آينده ي من هستي. عزيز مي گه مردها هر قدر هم که بزرگ 
بشن و با سواد بشن و پول دار بشن ، اما باز هم مثل بچه ها هستند. زود هر مي کنند، زود پشيمان مي شن و زود هم آشتي 
مي کنند. ممکنه جلو زن ها چيزي نگن اما تنها که شدند شروع مي کنند به بغض کردن . مي گه به همين خاطره که کسي 
گريه ي مرها رو نمي بينه . عزيزي ميگه زن ها هر قدر هم که کوچيک باشند اما مادرند. پناه مردها هستند. حتي دختر 
کوچولوها پناه باباشون هستند. عزيز گفت که برمي گردي . 
از روي مبل بلند مي شوم و مي روم روي زمين جلو او زانو مي زنم . نگاهم به دست هاش مي افتد و همان جا ثابت مي ماند. 
چند لکه سفيد که لابد به خاطر شستن زياد ظرف هاست پشت دست هاش پيدا شده است .  
مي گويم عزيز راست ميگه . 
نميدانم چه مرگ ام شده است . توي کله ام هياهوست . احساس مي کنم مثل بچه هاي دبستاني هيچ چيز نمي دانم . ساده 
ترين سئوال ها براي من معماي پيچيده شده اند. همه جا تاريک شده است . انگار کور شده ام . سرم را روي زانوهاي سايه و 
لاي چادر سفيدش مي پوشانم و دست هاش را توي دست هام مي گيرم . انگار بغض چند ساله اي در ن مي ترکد. بوي عطر 

ياس از چادر نماز سايه توي ريه هام مي پيچد. سايه دست هاش را از لابه لاي انگشتان ام بيرون مي آورد و آنها را لاي 
موهام فرو مي کند و شروع مي کند به خواندن شعري که عجيب براي من آشناست  
من خواب ديده ام که کسي مي آيد / من خواب يک ستاره ي قرمز ديده ام / و پلک چشم ام هي مي پرد / و کفش هايم 
هي جفت مي شوند / و کور شوم / اگر دروغ بگويم / کسي مي آيد / کسي ديگر / کسي بهتر / کسي که مثل هيچ کس 
نيست / و مثل آن کسي است که بايد باشد / و قدش از درخت هاي خانه معمار هم بلند تر است / و صورت اش / از صورت 
امام زمان هم روشن تر و اسم اش آن چنان که مادر / در اول نماز و در آخر نماز صداش مي کند / يا قاضي الحاجات است / 
و مي تواند / تمام حرف هاي سخت کتاب کلاس سوم را / با چشم هاي بسته بخواند / من پله هاي پشت بام را جارو کرده 
ام / و شيشه هاي پنجره را هم شسته ام / کسي مي آيد / و شربت سياه سرفه را قسمت مي کند / و نمره ي مريض خانه را 
قسمت مي کند / و سهم ما را مي دهد / من خواب ديده ام ..... 
سايه انگشت هاش را از توي موهام بيرون مي آورد و براي لحظه اي توي انگشتانم گره مي زند. بعد دست اش را روي 
پيشاني ام مي گذارد، بعد روي چشم هام که حالا مي سوزند و ناگهان پر از آب شور مي شوند. 
مصطفي مستور مترجم ـ نويسنده اي است که فضاي داستان ملموس و با دوامي را براي دست کم آثار داستان اش ، بر گرفته از 
يک حس شخصي، گزينش کرده است . من داناي کل هستم ، چند روايت معتبر، عشق روي پياده رو و روي ماه خداوند را 
ببوس چند اثر اوست . آدم هاي مستور که در جاهايي در کار متحول مي شوند، درواقع پس از تحول نيز به درماندگي ميرسند. 
شکست آدم ها و عدم توانايي آنها در پيروزي بر معايب تم مشترک آثار نويسنده اوست . مصطفي مستور خودش را نويسنده 
حرفه اي نمي داند بلکه شخصينويسي است که نوشتن خاص خود را دارد. از مستور به زودي دو رمان ديگر توسط نشر چشمه 
منتشر مي شود. 


